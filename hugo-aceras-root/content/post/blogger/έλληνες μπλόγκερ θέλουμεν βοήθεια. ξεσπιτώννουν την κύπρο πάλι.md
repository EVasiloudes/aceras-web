---
title: 'Έλληνες μπλόγκερ θέλουμεν βοήθεια. Ξεσπιτώννουν την Κύπρο πάλι.'
date: 2014-08-02T23:51:00.000+01:00
draft: false
url: 
tags:
  - Blogger Archive
categories: Παλιά
---

Υπογράψετε [το petition που οργανώνει ο Ευρωβουλευτής Τάκης Χατζιηγεωργίου](http://www.avaaz.org/en/petition/European_Central_Bank_Cyprus_Central_Bank_EUropean_Commission_End_the_predatory_practice_of_Cyprus_banks_charging_high_i/?cAdTYdb) και διαδώστε την έκκληση του.

  

  

  

Αυτήν την φοράν δεν είναι οι συνταγματάρχες με τους πολιτικούς. Αυτήν την φοράν είναι οι τραπεζίτες με τους πολιτικούς.

  

Θέλουν να ξεσπιτώσουν χιλιάδες οικογένειες, μιλούν για 6000, για να σώσουν το τραπεζικόν σύστημαν που χρεοκόπησαν.

  

Τα περιθώρια δεν είναι πολλά. Η μόνη παράταση, που εσυφφώνησεν η κυπριακή κυβέρνηση με την τρόικαν, είναι η προστασία της κύριας κατοικίας μέχρι τα Χριστούγεννα του 2014. Μετά η προσφυγιά και πάλιν.

  

Εν τω μεταξύ, οι τράπεζες συνεχίζουν να εφαρμόζουν ληστρικά επιτόκια όπως τα εφάρμοζαν τον καιρόν πριν την κρίσην, ενώ οι μισθοί, για όσους έχουν ακόμα δουλειά, επέσαν 30% και οι αξίες των ακινήτων ακόμα και παραπάνω. Οι γύπες, αυτοί που βγάλαν τα λεφτά τους έξω, αυτοί που τζεπώνουν τα κέρδη από την «ανταγωνιστικότητα» με τους μειωμένους μισθούς και τα ξένα hedge funds, καραδοκούν να πάρουν τις περιουσίες του κόσμου με ψίχουλα. Ο νόμος που θέλει να περάσει η κυπριακή κυβέρνηση επιτρέπει στα αρπαχτικά να αγοράζουν τα σπίτια του κόσμου σε πλειστηριασμό μέχρι και στο 50% της αντικειμενικής αξίας.

  

Αντίσταση αργεί να συνταχθεί. Έχουν φοβίσει, τον κόσμο και έχουν περάσει την μοιρολατρία πως ότι πάθουμε μας αξίζει, πως για ότι γίνεται φταίμε όλοι μας, και τίποτα δεν μπορεί να γίνει και πως για να επανεκκινήσει η οικονομία πρέπει να δεχτεί ο κόσμος ότι αποφασίσουν. Τα πράματα στην Κύπρον είναι υπό τον πλήρη έλεγχον τους διότι ο κόσμος είναι λίγος.

  

Κάθε δόση που δίνει Ευρώπη είναι πιστόλι στον κρόταφο της κυπριακής κυβέρνησης και του κυπριακού κοινοβουλίου. Η πρώτη δόση κατά τον πρόεδρο της κυπριακής δημοκρατίας ήταν το πιστόλι για το κούρεμα των καταθέσεων. Η δόση που θα δώσουν τώρα είναι το πιστόλι για τις εκποιήσεις, το ξεσπίτωμα του κόσμου. Η βουλή θέλει να προστατεύσει την πρώτην κατοικία. Η κυβέρνηση δεν θέλει ή δεν τα καταφέρνει να περάσει την προστασία της κύριας κατοικίας στην Τρόικα.

  

Όταν γίνεται λόγος για ξεσπίτωμα σε μας τους Κύπριους ξυπνούν οι Εφιάλτες. Ο κόσμος δεν πιστεύει ακόμα ότι είναι δυνατόν Κύπριοι να κάνουν αυτό που μας έκαναν οι Τούρκοι 40 χρόνια πριν. Το πιστόλι  όμως των δανειστών είναι ήδη στον κρόταφο. Οι κυβερνητικοί πολιτικοί απειλούν ότι χωρίς την επόμενη δόση έρχεται πάλιν ο κίνδυνος της χρεοκοπίας. Ο περισσότερος κόσμος σιωπά και αναμένει. 

  

Ένας Κύπριος ευρωβουλευτής οργανώνει συλλογήν υπογραφών για να θέσει θέμαν στην Ευρωπαϊκήν Τράπεζαν και στο Ευρωαπαϊκόν κοινοβούλιον να ασκήσουν έλεγχον και να σταματήσουν οι κυπριακές τράπεζες τα ληστρικά κερδοσκοπικά επιτόκια που κάνουν τα δάνεια μή εξυπηρετούμενα στις σημερινές οικονομικές συνθήκες.  Οι Κύπριοι μόνοι μας είμαστε λίγοι για να μαζέψουμε 10 000 υπογραφές και να γίνει θέμαν στην Ευρώπη. Ζητούμεν βοήθεια να διαδοθεί η είδηση στον ευρύτερον κύκλον της Ελληνικής μπλογκοσφαίρας για να μπορέσουμεν να μαζέψουμεν 10 000 υπογραφές από Ευρωπαίους πολίτες.

  

Με την συμπαράσταση των Ελλήνων, ο στόχος αυτός είναι εφικτός.

  

O σύδνεσμος είναι εδώ

  

[ http://www.avaaz.org/en/petition/European\_Central\_Bank\_Cyprus\_Central\_Bank\_EUropean\_Commission\_End\_the\_predatory\_practice\_of\_Cyprus\_banks\_charging\_high\_i/?cAdTYdb](http://www.avaaz.org/en/petition/European_Central_Bank_Cyprus_Central_Bank_EUropean_Commission_End_the_predatory_practice_of_Cyprus_banks_charging_high_i/?cAdTYdb)

  

Σας ευχαριστώ.
