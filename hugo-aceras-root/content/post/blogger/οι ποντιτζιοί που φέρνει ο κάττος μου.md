---
title: 'Οι ποντιτζιοί που φέρνει ο κάττος μου'
date: 2010-10-10T12:46:00.003+01:00
draft: false
url: 
tags: 
- Προσωπικά
tags:
  - Blogger Archive
categories: Παλιά
---

[![](https://blogger.googleusercontent.com/img/b/R29vZ2xl/AVvXsEiuZKw-CVzUbTiWqET7mjzQLQR5gc6KoeHVcqJge4E2o-GN1X4Pa-f-bR6a2iiCSMeFfFUf3BpdWDN_TMszbzgQYT9JyWSOIdyizfmZ4bcNu98lLT1uJF6Gtga3mUjQa9pixzdsgWRwcQQ/s320/Capture+d%E2%80%99%C3%A9cran+2010-09-23+%C3%A0+23.36.56+2.png)](https://blogger.googleusercontent.com/img/b/R29vZ2xl/AVvXsEiuZKw-CVzUbTiWqET7mjzQLQR5gc6KoeHVcqJge4E2o-GN1X4Pa-f-bR6a2iiCSMeFfFUf3BpdWDN_TMszbzgQYT9JyWSOIdyizfmZ4bcNu98lLT1uJF6Gtga3mUjQa9pixzdsgWRwcQQ/s1600/Capture+d%E2%80%99%C3%A9cran+2010-09-23+%C3%A0+23.36.56+2.png)  
  
  
  

Ο κάττος μου ο Σιάρλος κάθη μέρα φέρνει μου έναν με θκυό ποντικούς. Πολλές φορές φέρνει τους τζιαι ξαπαλά τους μες την κουζίναν τζιαι παίζει κανέναν μισάορον βασανίζοντας τους ώς που να τους δώκει την τελευταίαν δακκαμμαθκιάν τζιαι να κάτσει να πιει το γαίμαν τους αρκέφκοντας που του βούρκουραν. Λαλούν ότι έτσι εν όλοι οι αίλουροι. Προτιμούν το κρέας του ζώου που ένοιωσεν τρόμον πριν να πεθάνει διότι οι μεγάλες δόσεις αδρεναλίνης κάμνουν την σάρκαν πιο γλυτζιάν. Υπάρχουν μαρτυρίες ότι οι τίγροις της Σιβηρίας κάμνουν το ίδιον με τους αθρώπους πριν να τους κατασπαράξουν. Είναι ένας που τους λόγους που δεν θα πάω ποττέ μου στη Σιβηρία.

  

Πολλοί νομίζουν ότι ο κάττος τους αγαπά τους πολλά τζιαι φέρνει τους τα πουλλούθκια ή τους ποντικούς δώρον. Εγώ επρόσεξα ότι άμαν ο Σιάρλος εν χορτάτος εν γενναιόδωρος. Αλλιώς δεν μου αφήννει τίποτε άλλον εκτός που τα άντερα τζιαι στομάσια. Αν τα δω αμέσως πάει καλά. Αλλά άμαν τα άντερα του ποντικού κολλήσουν πας το πάτωμα θέλεις θεούς τζιαι δαίμονες να τα καθαρίσεις. Επίσης επαρατήρησα ότι ποττέ μα ποττέ ο Σιάρλος δεν μου άφησεν τρυφερόν ποντικούιν για δώρο. Άμαν φέρει μωρόν κλωκκάρει το κάτω τζιαι πάει τζιαι δεν ησκέφκεται ούτε εμέναν που τον αγαπώ, ούτε κανέναν άλλον κανένα. Αφήννει μου επίσεις τες κκελάδες των αρουραίων διότι εν πολλά μεγάλες τζιαι δεν ημπόρει να τες ησπάσει με τα δόγκια του.

  

Ο κάττος μου αγαπά με πολλά άμαν θα τον ηχτενίσω να του φκάλω τους κόμπους τζιαι τες νεκρές τρίσιες, άμαν θα του βάλω φρέσκο νερό, άμαν ακούσει το νάιλον του wiskas να κατσιαρίσει. Πολλές φορές θυμώννει μου άμαν φύω τζιαι κάμω μέρες να με δει. Κλαίει διαφορετικά λες τζιαι κάμνει τα παράπονα του, ή ότι διηγήται μου τι κακά επέρασεν μόνος του. Άμαν έρτω έσσω κανονικά, απλά νιαουρίζει έναν "σιαιρετούμεν" τζιαι πάει τζιαι καρτερά πουπάνω που το κουππίν να ππέσει το φρέσκο φαΐ.

  

Το μεγάλον μου ερώτημαν είναι γιατί φέρνει τους ποντικούς έσσω. Είμαι σίουρος ότι τζιείνοι που νομίζουν ότι τους τα φέρνει για δώρα είναι τουλάχιστον αφελείς. Διαιρωτούμαι τι ένστιγκτο κουβαλεί που τον οδηγεί να φέρνει το θήραμαν σπίτι.

  

Τελευταίως άλλαξα του τον τόπον που του βάλλω να φάει. Έφκαλα τα κουππούθκια έξω στο σαζ της εισόδου. Επαρατήρησα ότι αφήνει τους ποντικούς τους αφάητους τζιαι τα άντερα μες την είσοδον τωρά. Άρα το ένστιγκτον του είναι να κουβαλεί το θήραμαν του τζιειαμαί που τρώει τζιαι όχι σε τζιείνον που τον ταΐζει. Εχτές επήα σε έναν πρότυπον εκτροφείον Νορβηγών κάττων γιατί ερωτεύτην ο γιος μου με μιαν καττούν που εγεννήθην την ίδιαν ημέραν μαζίν του τζιαι θέλει πειχαλή να την έχει για φίλη τζιαι συγκάτοικο. Εκάμαμεν πολλές κουβέντες πριν να πάμεν να την δει.

  

\- Άμαν πιάσεις έναν ζώο του αφαιρείς την ικανότηταν να ζήσει αυτόνομον. Δεν έχεις το δικαίωμαν να το ξαπολύσεις, ότι τζιαι να σου συμβεί. Το παντρέφκεσαι ως που να πεθάνει.

\- Ξέρω.

\- Μα ένας κάττος έχει ειδικές ανάγκες τζιαι δεν μπορείς να τον παραμελήσεις. Εσύ μπορεί να έχεις ανοχές τζιαι να παραμελάς τον εαυτό σου, ένας κάττος βασανίζεται πολλά με την ακαθαρσία. Θα καθαρίζεις τα απορρίμματα του κάθημέρα.

\- Ξέρω.

\- Εθκιάλεξες τζιαι Νορβηγήν καττούν. Έσιει πολλές τρίσιες. Άμαν δεν την ηβρουτσίζεις όταν ηγλύφεται να καθαρίσει καταπίννει πολλές τζιαι πονεί το στομάσιην της τζιαι στρέφει.

\- Ξέρω.

\- Άμαν πιάννεις ένα ζώον δεν το πιάννεις για να είσαι χαρούμενος εσύ. Το πιάννεις για να είναι χαρούμενον τζιείνον. Έτσι είναι θεωρητικά τζιαι με τα κοπελλούθκια που κάμνεις.

\- Παπά άκου να δεις. Εγώ τον κάττον μου θέλω τον για να τον κάμω ευτυχισμένον τζιαι θα τον κάμω. Τζιαι εγώ θα είμαι χαρούμενος που θα κάμνω τον κάττον μου χαρούμενον.

\- Ε, αν έν τζιαι στην πράξην όπως τα λαλείς στα λόγια, σημαίνει ότι ανάγιωσα έναν παιδίν τζιαι δεν επήαν οι κόποι μου χαμένοι.

\- Αν θέλεις να σου αποδείξω ότι εν τζιαι στην πράξην όπως στα λόγια, αγόρας μου τον...

  

Επήαμεν εις στην κυρίαν που τους εκτρέφει. Το καττίν μόλις είδεν το γιό μου εβούρησεν πάνω του. Μέγας έρως.

  

Λλίην ώραν μετά, να σου τζιαι την μάναν που φτάννει με έναν ποντικό στο στόμα. Έφερεν τον τζιαι εξαπόλυσεν τον τους μιτσούς. Επάθαν σαν τα πελλά. Τα ήμερα καττούθκια εγινήκαν αίλουροι έτοιμοι να κατασπαράξουν το θύμαν τους.

  

Τελικά έχω μιαν πιό αξιόπιστην υπόθεση γιατί οι κάττοι είναι προγραμματισμένοι να φέρνουν το θύραμαν τους στην φωλιάν τους. Έτο, τζιαι οι κάττοι όπως τα πλάσματα είναι. Αν δεν είναι προγραμματισμένα να κάμουν κάτι, δεν είναι από γενναιοδωρίαν που το κάμνουν αλλά από σσυφφέρον. Είναι ο πρώτος τζιαι ίσως ο μόνος λόγος της συμβίωσης. Το αμοιβαίο συμφέρον. Άλλωστε, πριν να στηβάζει ο άνθρωπος σπόρια για να φοάται τους ποντικούς, ούτε ο άνθρωπος ήταν ενδιαφέρων για τον κάττο, ούτε ο κάττος για τον άνθρωπο. Που τον τζιαιρόν δε που η κοινωνία των ανθρώπων πάσχει απο την μοναξιά, το είδος felix catus ήβρεν κανούρια οππορζιούνιτις.

  

Σημείωση: Η φωτογραφία απεικονίζει τον κάττον μου που έρκεται τζιαι κάθεται να βράσει πάνω στο λάπτοπ άμαν το κρατώ τζιαι χωρκοϋρίζω πάνω στο ίντερνετ. Είναι το απομεινάριν του λογαριασμού μου στο φέιζμπουκ. Άνοιξα πριν λλίες μέρες λοαρκασμόν επώνυμον τζιαι έβαλα τούτην την φωτογραφία. Κάποιος αναγνώστης ήβρεν τον τζιαι ενόμισεν ότι ανακάλυψεν την τασιηνόπιτταν. Ο αστυνόμος σαΐνης εχάρην τόσον πολλά που την ανακάλυψην του που το έβαλεν τζιαι όν λάιν. Ενευρίασα τζιαι έκαμα το delete διά παντώς. Οπόταν, αν κάποιοι που σας είχατε επαφή μαζί μου μέσω φέιζμπούκ να ξέρετε ότι δεν υπάρχω. Όσον για τους περίεργους που θέλουν να ξέρουν αν ονομάζομαι Κωστής, Αντρίκκος ή Φραγκίσκος, το μπλόγκ είναι ιμι-επώνυμο. Όποιος μου στείλει επώνυμο μύνημα, για λόγους αμοιβαιότητας απαντώ επώνυμα.
