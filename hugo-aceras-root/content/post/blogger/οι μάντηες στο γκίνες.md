---
title: 'Οι Μάντηες στο Γκίνες'
date: 2010-12-05T19:08:00.005+01:00
draft: false
url: 
tags:
  - Blogger Archive
categories: Παλιά
---

[![](https://blogger.googleusercontent.com/img/b/R29vZ2xl/AVvXsEhDHmY6o8iT6oDTU84St2NYjNmyJ1NcSbzxPyUT_xQQRS3mZRJeB0fBzIU8WNWsjbRscIueORo5584gz0yZ9Lt83gsPGJqtZHy7R0foABomZSg6-Akx-xXNnnmk4UNDl8ieZFx0EXOU5KQ/s320/Capture+d%25E2%2580%2599%25C3%25A9cran+2010-12-05+%25C3%25A0+17.35.27.png)](https://blogger.googleusercontent.com/img/b/R29vZ2xl/AVvXsEhDHmY6o8iT6oDTU84St2NYjNmyJ1NcSbzxPyUT_xQQRS3mZRJeB0fBzIU8WNWsjbRscIueORo5584gz0yZ9Lt83gsPGJqtZHy7R0foABomZSg6-Akx-xXNnnmk4UNDl8ieZFx0EXOU5KQ/s1600/Capture+d%25E2%2580%2599%25C3%25A9cran+2010-12-05+%25C3%25A0+17.35.27.png)

[](https://blogger.googleusercontent.com/img/b/R29vZ2xl/AVvXsEhDHmY6o8iT6oDTU84St2NYjNmyJ1NcSbzxPyUT_xQQRS3mZRJeB0fBzIU8WNWsjbRscIueORo5584gz0yZ9Lt83gsPGJqtZHy7R0foABomZSg6-Akx-xXNnnmk4UNDl8ieZFx0EXOU5KQ/s1600/Capture+d%25E2%2580%2599%25C3%25A9cran+2010-12-05+%25C3%25A0+17.35.27.png)  
  
Οι Σκαλιώτες θέλουν να γράψουν την πόλην τους μες το βιβλίον γκίνες. Εμ έτσι πολιτιστικός οργασμός που συντελείται στην πόλην του Ζήνωνα, να μείνει στην αφάνιαν; Έτσι πολιτιστικός πλούτος να μεν δείχνεται; Οι Lemesianoi εβάλαν το μεγαλύτερον σιεφταλίν, οι Pafites το μεγαλύτερον χαρτζίν ρέσιν, οι Γεροσσιηπιώτες το μιαλλύττερον loukoum, οι Σκαλιώτες να μείνουν πίσω;  
  
Σε μιαν πόλην έρημην από πολιτισμόν οι προσπάθειες του Δήμου επικεντρώννουνται στο να κάμουν την μεγαλύτερην αλυσίδαν Χασάπικου. Τζιαι το τελπνόν μετά του ωφελήμου. Αν εκάμναν τον μεγαλλύττερον συρτόν ή ζειπέκκικον ποιός τον ηξέρει. Το χασάπικο είναι made in greece. Play bouzouki gia mena είναι γνωστό στο όλον τον κόσμον του χαζοτουριστικού market. Η διαφήμηση του τουριστικού προϊόντος είναι εθνική υπόθεση.  
  
Τι συγκίνηση. Ας γράψουμε ιστορία.  
  
Δωρεάν εκμάθηση χωρού…  
  
Στοπ. Μεν σιαίρεστε. Η δωρεάν εκμάθηση είναι μόνον που τες 6 ως τες 10 Δεκεμβρίου.  
  
Σε μιαν πόλην που πολιτιστική αμορφωσιά γεννά φασίστες ξενόφοβους, σε μιαν πόλην όπου η αρχιτεκτονική κληρονομιά μεταμορφώνεται σε έναν καραγκιόζην για δείχνουν οι εμπόροι σε χαζοτουρίστες, σε μιαν πόλην όπου ο πολιτισμός του αυτοκινήτου σκοτώννει την φιλικότηταν προς τον άθρωπον, σε μιαν πόλην όπου η Πιαλέ Ππασιά θεωρείται χωρκαθκιόν τζιαι πρέπει να την φάει το μπετόν για να περνούν πιο εύκολα τα αυτοκίνητα, σε μιαν πόλην της οποίας το αρχαιολογικόν μουσείον με την πλουσιότατην αρχαιολογικήν κληρονομιάν εφάαν οι ασγαγιές, σε μιαν πόλην της οποίας όμως ο Δήμαρχος αγωνιά για τα 20 λεπτά που χάννουν οι Τζιθκιώτες στον δρόμο για να έρτουν στο κέντρον της πόλης τζιαι οραματίζεται να τους κάμει αυτοκινητόδρομον μες την θάλασσαν, σε μιαν πόλην της οποίας οι καλλιτέχνες φέφκουν να παν στην Αθήναν για να δημιουργήσουν, ε, σε αυτήν την πόλην το γκίνες πολιτισμού εμάρανεν.  
  
Τζιαι να επρόκειτουν πιλέ τζιαι για καμιάν πρωτοτυπίαν; Το 2007 η Αγιάνναπα έγραψεν το γκίνες του μεγαλύτερου sirtaki. Μια ξαναβρασμένη σούπα, που με ξύιν έσιει με λάιν.  
  
Αν η πολιτιστική φτώσια ήταν μετρήσιμη, η Σκάλα θα ήταν ήδη γραμμένη μες το Γκίνες.  
  
Tουλάχιστον ως που υπήρχαν οι μάντηες, παρόλην τους την φτώσιαν, είχαν αθρωπιάν τζιαι δικόν τους πολιτισμόν . Τζιοίνοι τουλάχιστον εξέραν να χορεύκουν χωρις δωρεάν ταχύρυθμα courses. Εξηλείψετε τα ίχνη τους να μεν αντρέπεστε, αλλά πάλε μάντηες είσαστιν. Μάντηες με δίχα τον πολιτισμόν τους.  
  
Άτε, τζιαι πλέι ρε αλλόναν bouzouki για μένα.
