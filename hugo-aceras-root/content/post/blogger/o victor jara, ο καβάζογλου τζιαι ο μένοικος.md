---
title: 'O Victor Jara, ο Καβάζογλου τζιαι ο Μένοικος'
date: 2009-09-12T15:38:00.003+01:00
draft: false
url: 
tags:
  - Blogger Archive
categories: Παλιά
---

[![](https://blogger.googleusercontent.com/img/b/R29vZ2xl/AVvXsEhp74MhlcCYE4ylTvd3f0lJ9jO6RFt4vph8s1UsJu9yuEQZ-AORk5JHQxptIQ3k1qC1AFRAjjPkFpE_OW7rZ8mO2ZqQ_WymiEZaoBiNHEarviJ19tyJVFj0HHMs0wcnfZV37z9NSi0s-Wo/s400/220px-VICTOR_JARA76.jpg)](https://blogger.googleusercontent.com/img/b/R29vZ2xl/AVvXsEhp74MhlcCYE4ylTvd3f0lJ9jO6RFt4vph8s1UsJu9yuEQZ-AORk5JHQxptIQ3k1qC1AFRAjjPkFpE_OW7rZ8mO2ZqQ_WymiEZaoBiNHEarviJ19tyJVFj0HHMs0wcnfZV37z9NSi0s-Wo/s1600-h/220px-VICTOR_JARA76.jpg)  

  

  

Έβαλαν ο Λεξηπένητας τζιαι ο Μάππατζιης ανάρτησην για τες 11 του Σεττέβρη. Αθθημήσαν μου [τον τραουδιστήν που άντζισεν την ψυχιήν μου που την μακρυνήν Chile](http://en.wikipedia.org/wiki/V%C3%ADctor_Jara) τζιαι έκαμεν την να πάλλεται τραουδώντας [El derecho de vivir en paz](http://www.youtube.com/watch?v=xdBMY3R4C0Q).

  

Που κλίκ σε κλίκ μες στον γιουττούπην έππεσα πάνω σε αυτόν το κλίπ

  

  

100 πλάσματα εκάμαν τζιείνον που δεν έκαμεν η Χιλιανή δικαιοσύνη. Επήαν τζιαι είπαν του δολοφόνου ότι ξέρουν τι έκαμεν.

  

Τα δάκτυλα που κάμνουν την κιθάραν να πάλλεται τζιαι να συνοδεύκει την γλυτζιάν φωνή του Βίκτωρα Χάρα να τραουδά "Ελ ντερέτσιο δε βιβιρ εν πας" (το δικαίωμαν να ζεις σε ειρήνη), επάτησεν τα με την μπόταν του το τέρας που βλέπετε πάνω στο κλίπ τζιαι ετσάκκισεν τα πριν να του τραβήσει την ρυπήν τζιαι να του σιγήσει τζιαι την φωνήν του. Σύφφωνα με την βικιπαίδιαν, τα λέσια εσύραν το κορμίν του Αγίου αθρώπου μες τους δρόμους του Σαντιάγο να το φαν οι σσιύλλοι.

  

Η δικαιοσύνη της Χιλής δεν ήβρεν την δύναμην να δικάσει το όκτρωμαν της αθρωπότητας που εβασάνισεν τζιαι εσκότωσεν το Βικτωραν. Το τέρας διαπρέπει στο πολυτελές γραφείον του, όπως εδιαπρέψαν τζιαι τα τέρατα που εσκοτώσαν εκατοντάδες αγωνιστές της ειρήνης τζιαι του νέου κόσμου που ονειρευτήκαν στον δικόν μας τόπον.

  

Ποιός κομμουνιστής, ποιός ανάρχας, ποιός ελεύθερος πολίτης, ποιός ΑΝΘΡΩΠΟΣ θα μπορούσεν να έβρει την δύναμην να πάει μες το γραφείον το πρώην υπουργού, του πρώην βουλευτή, του πρώην (τζιαι νυν) επιχειρηματία, του πρώην βασανιστή, του πρώην τζιαι νύν τέρατος που εσκότωσεν τον Καβάζογλου που το Δάλι, τον Μένοικο που το Λευκόνοικο, τον Αρκοπάναον που την Ασιερίτου, τον Ττοφαρήν που την Κώμαν του Γιαλού, τον Πέτρου τον Λυσιώτην, τον Σακκάν που τα Πέρα, τζιαι να του φωνάξει στα μούτρα αυτόν που δεν του επρόφερεν κάποιος δικαστής;

  

ΔΟΛΟΦΟΝΕ

  

Έτσι ετίμαν ο Χάρα τους δολοφονημένους πρίν να τον δολοφονήσουν τον ίδιον.

  

  
  

  

Εμείς πέρα που τα λόγια τί εκάμαμεν; Ακόμα τζιαι τα λόγια ήρταν μας 30 χρόνια ύστερα, όταν δεν είχαμεν τίποτε να χάσουμεν.

  

Βάλλω σας τζιαι το αγαπημένο μου του Βίκτωρ Χάρα. Ο Βίκτωρας μου έμαθεν το σημαίνει τέχνη.

  

  

Δεν τραουδώ για να τραουδώ, ούτε για να φκάλω φωνήν γλυτζιάν,

τραουδώ γιατί η κιθάρα έσιει αίσθησην τζιαι λόγο

tiene corazon de tierra, y alas de palamita...

  

Μάππατζιή τζιαι Λεξηπένητα εφκαριστώ σας που με εξαναπηρατε πίσω στες εφηβικές μου αναζητήσεις τζιαι όνειρα για τον όμορφον κόσμο της ουτοπίας που ετραούδησεν ο Χάρα.
