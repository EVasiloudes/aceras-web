---
title: 'Παπά γίνεται να πεις ψέμα;'
date: 2010-09-25T16:00:00.005+01:00
draft: false
url: 
tags:
  - Blogger Archive
categories: Παλιά
---

[![](https://blogger.googleusercontent.com/img/b/R29vZ2xl/AVvXsEisenB4rUQNVjrXYG9xKjszzz0L3ClqZ1bjGpLcTTz0bLks6YfJp4nnqelOsYg0rv10bNNLrpJiP_rgYvYhjLvxTRDW0ksOzoBj_9Z8wo9KTkvrweaHwNv-XbpGc9z8tCOUoWFM3S_fVzU/s320/Capture+d%E2%80%99%C3%A9cran+2010-09-25+%C3%A0+17.26.14.png)](https://blogger.googleusercontent.com/img/b/R29vZ2xl/AVvXsEisenB4rUQNVjrXYG9xKjszzz0L3ClqZ1bjGpLcTTz0bLks6YfJp4nnqelOsYg0rv10bNNLrpJiP_rgYvYhjLvxTRDW0ksOzoBj_9Z8wo9KTkvrweaHwNv-XbpGc9z8tCOUoWFM3S_fVzU/s1600/Capture+d%E2%80%99%C3%A9cran+2010-09-25+%C3%A0+17.26.14.png)  

  

  

\- Γίνεται. Συμβαίνει άμαν κάποιος εν αδύνατος.

\- Παπά, εσύ είπες ποττέ σου ψέμαν;

\- Ναί. Έτυχεν μου να είμαι αδύνατος. Μετά εμετάνωσα. Τζιαι όταν εδυνάμωσα εστοίχισεν μου πάρα πολλά να έβρω την δύναμη να πω την αλήθκεια.

\- Παπά, τζιαι γώ ήμουν κάποτε αδύνατη. Αθθυμάσαι που είμαστην στην Κύπρο τζιαι είπα σας ότι εδάκκασεν με έναν σσιυλλούιν άσπρον πας το δακτύλιν που επέρναν που την αυλήν της γιαγιάς;

\- Μα έσιει τζιαι τρία χρόνια η κουβέντα. Αθθυμούμαι. Ήσουν τεσσάρων χρονών! Τζαι εθαυμάζαν σε ούλλοι πόσον κουράγιον είσιες να τρέχουν τα γαίματα σου τζιαι να μεν κλαίεις!

\- Ναι. Έπαιζα με την πόρταν της γιαγιάς τζιαι έκοψα το δάκτυλον μου, αλλά εφοήθηκα να σας πω τι έκαμνα. Ενόμιζα ότι εν να με κόψετε κομματούθκια τζιαι να με βάλετε μες το χαρτζίν να με κάμετε σούππαν. Τζιαι είπα σας ψέματα ότι εδάκκασεν με το σσιυλλούιν.

\- Πρέπει να εμεγάλωσες πολλά για να είσαι δυνατή να μου πεις την αλήθκειαν έστω τζιαι τωρά.

\- Ναι.

\- Ε. Ελπίζω να είμαι τζιαι γώ αρκετά δυνατός τζιαι να μεν μου ξανατύχει να πω ψέμα.

  

Η κουβέντα για το ψέμαν έλαβεν χώραν την περασμένην Παρασκευήν. Σήμμερα εζήτησα της κόρης μου να μου κάμει ένα σχέδιον με τον Πινόκιο πάνω γιατί έθέλα να κάμω ανάρτησην για το ψέμαν.

  

Φέρνει μου το σχέδιο...

  

\- Μα είπα σου να μου κάμεις τον Πινόκιο.

\- Μα παπά, τίποτε εν καταλάβεις πιον. Εν ο Πινόκιο.

\- Καλάν, που εν η μούττη του;

\- Μα παπά, έβαλα του τρεις μούττες τζιαι εσύ δεν θωρείς τίποτε; Απλά θωρεί σαι που καρτζίν τζιαι εσύ θωρείς μόνον μιαν τελείαν μεταξύ των αμμαθκιών. Είπεν έναν μεγάλο ψέμαν τζιαι εμεγάλωσεν τόσον πολλά η μούττη του που δεν τον εχώρεν η κόλλα τζιαι έκαμα τον να θωρεί που καρτζίν.

\- Τζιαι καλάν, έχει τρεις κκελλάδες διότι είπεν πολλά μεγάλον ψέμαν;

\- Μα παπά, δεν καταλάβεις τίποτε που τέχνην; Εν ο Πινόκιο έτσι όπως τον εφαντάστηκα. Εν εν εσύ που μου είπες ότι άμαν αντιγράφεις δεν είναι τέχνη; Εν μια Πινόκια κατ΄ακρίβειαν. Έχει τρεις κκελλάδες διότι απλά εν μια μοντέρνα Πινόκια με τρεις κκελλάδες. Τζιαι είναι μια Πινόκια που αντί να τα έχει ούλλα μακρυά όπως τζιείνος ο τεράστιος ξύλενος Πινόκιο που εβάλαν δίπλα που τον αυτοκινητόδρομον, η δική μου έχει τα ούλλα πλαθκιά. Τζιαι τρεις κκελλάδες.

\- A bon!!

\- Αρέσκει σου παπάααα!;

\- Εσέναν αρέσκει σου;

\- Εν αν δε μου άρεσκεν ήταν να σου τον δώκω να τον βάλεις πας το μπλόγκ σου ρε παπά;!

\- Αρέσκει μου τζιαι μέναν.
