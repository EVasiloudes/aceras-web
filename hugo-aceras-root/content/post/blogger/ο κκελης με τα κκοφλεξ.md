---
title: 'Ο κκελης με τα κκοφλεξ'
date: 2010-07-25T17:44:00.002+01:00
draft: false
url: 
tags:
  - Blogger Archive
categories: Παλιά
---

Συνήθως δεν πάω σούππερμάρκετ. Ψούμνίζω που το ίντερνετ τζιαι κάμνει μου η πόστα ντελίβερι έσσω. Κάθε φτομάδαν, καρτερούν με πεντέξι τσεντούες οικολογικές στην πόρταν μου τζιαι δεν έχω παρά να τες καταντζιάσω. Είναι έναν σπουδαίο σύστημαν που έσωσεν την ελβετικήν πόσταν που το φαλλιμέττον που έππεσεν η δουλειά της λόγω ηλεκτρονικού ταχυδρομίου, έσωσεν με τζιαι μέναν που δύο ώρες την εφτομάδαν αγγαρίαν. Τα προιόντα εν πιο φρέσκα διότι έρκουνται που το ψυγείον χωρίς να πάθουν θερμικό σοκ τζιαι χωρίς να τα ματσουλίζει η κάθε νοικοτζυρά που θκιαλέει στο σούππερμαρκετ. Επιπλέον εν τζιαι οικολογικός τρόπος ψουμνίσματος. Έκαμεν η εταιρία που δουλέφκω life cycle assessement τζιαι αυτός ο τρόπος διανομής εκπέμπει 4 με 6 φορές λλιόττερους ρύπους παρά να πιάννει ο καθένας το αυτοκινητούιν του τζιαι να ισιώννει στο κοντινόττερον σούππερμάρκετ. Η διαδρομή της πόστας είναι από την πόρταν του πιο κοντινού πελάτη του e-commerce μόνον αλέ, ενώ εγώ πρέπει να κάμω αλέ - ρετούρ μέχρι το σύπερμάρκετ. Η μέση διαδρομή προς το σούππερμάρκετ είναι 17 χιλιόμετρα ενώ η μέση διαδρομή της πόστας 4.  
  
Κάποτε όμως ξηχάννω να παραγγείλω πριν τες δέκα την νύχταν τζιαι χρειάζεται να πάω στο σούππερμάρκετ αυτοπροσώπως. Εχτές έτυχεν μετά που πεντέξι μήνες να είμαι αναγκασμένος να πάω. Η μόνη διασκέδαση που μου διά αυτή η δραστηριότητα είναι να κάμνω παντιστήρι μες τα καρροτσούθκια τους άλλους να θωρώ τι σκατά τρώσειν.  
  
Μπροστά μου ένας κκέλης μεταξύ 25 τζιαι 30. Μάλλον 30 αλλά που φαίνεται μωρόν που το ντύσιμον. Βερμούδα Billabong, τίσιερτ Energy, παπουτσούθκια ασπρούθκια Elements. Ούλα ολοτζιούνουρκα λες τζιαι έφκαιννεν που την βιτρίναν. Γιαλλούθκια στυλάτα (δεν εκατάλαβα τι μάρκα ήταν διότι έφκαλεν τα την ώραν που εμάσιετουν να πληρώσει).  
  
Τι εψούμνισεν νομίζετε; 4 πακέττα χυμόν πορτοκαλιού. 3 πακέτα κκόφλεξ. Καμιά δεκαρκά γιαουρτούθκια γλυτζιά με τα φρουτούθκια τζιαι έναν τεράστιο πακέττο τσίπς.  
  
Αυτά ξέρουν να φαν οι εργένηδες σκάπουλλοι σε αυτήν την χώραν όταν φύουν που τα φουστάνια της μαμμάς γύρω στα τριάντα. Τούτος δε, αν συνεχίσει έτσι θα πκιάσει σκορβούτο μπροστά που την οθόνην του πλέι στέισιον.  
  
Κάτι εμάθαμεν τζιαι σήμερα από ανθρωπολογικής άποψης. Αυτήν την διάστασην της γενιάς των τριαντάρηδων δεν την έθιξεν η Δρακούνα στην ανάρτησην της για τα 70.
