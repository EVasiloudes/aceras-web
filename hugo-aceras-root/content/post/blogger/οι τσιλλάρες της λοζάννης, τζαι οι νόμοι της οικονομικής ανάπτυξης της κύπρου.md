---
title: 'Οι τσιλλάρες της Λοζάννης, τζαι οι νόμοι της οικονομικής ανάπτυξης της Κύπρου.'
date: 2008-05-23T22:49:00.008+01:00
draft: false
url: 
tags:
  - Blogger Archive
categories: Παλιά
---

[![](https://blogger.googleusercontent.com/img/b/R29vZ2xl/AVvXsEgyKDQQEYhopqOSX_avuNR07RmNxBkASgjdFsPMxyfXIrdz7NsOL4U11VfM_SFkjBd2BagxFvkskhA0HjAKXX1Dgo76nVUAah-es4QQJG4hqQ7k7qLohCGBcSAadHH8673Ci9kUxWQOj-w/s400/Pigeons+corniche+%C2%A9G.cuendet.jpg)](https://blogger.googleusercontent.com/img/b/R29vZ2xl/AVvXsEgyKDQQEYhopqOSX_avuNR07RmNxBkASgjdFsPMxyfXIrdz7NsOL4U11VfM_SFkjBd2BagxFvkskhA0HjAKXX1Dgo76nVUAah-es4QQJG4hqQ7k7qLohCGBcSAadHH8673Ci9kUxWQOj-w/s1600-h/Pigeons+corniche+%C2%A9G.cuendet.jpg)  
  
Τα πεζούνια της Λοζάννης είναι μέγα πρόβλημαν για την πόλην. Οι τσιλλάρες τους καταστρέφουν τα μνημεία βρωμίζουν παλκόνια. Μια τσιλάρα φρέσκα που ππέφτει που μιαν νεφκάν του σταθμού των τραίνων, αν κάτσει πας το φρεσκοσιδερομένον σακκάκι σου είναι πολλά αηδιαστικόν πράμαν. Ακόμα πιο αηδιαστικόν αν σου κάτσει πας την κκέλαν.  
  
[![](https://blogger.googleusercontent.com/img/b/R29vZ2xl/AVvXsEhtG8SsepKt8IM8QkH3jfr8wQMJsUkMnKilUeeWFF0IP0A-3rudI2K5OEE_rREz9qsNQsgk-j-6RwD2D_6utM9wcJZn0p8XnA5h4_dKtq3Ck3wqvuuRssAifScbp0dkFCPKuWrLXdPuWWY/s400/pigeons+%C2%A9Die+Taube+%28D.+Haag-Hackemagel%29.jpg)](https://blogger.googleusercontent.com/img/b/R29vZ2xl/AVvXsEhtG8SsepKt8IM8QkH3jfr8wQMJsUkMnKilUeeWFF0IP0A-3rudI2K5OEE_rREz9qsNQsgk-j-6RwD2D_6utM9wcJZn0p8XnA5h4_dKtq3Ck3wqvuuRssAifScbp0dkFCPKuWrLXdPuWWY/s1600-h/pigeons+%C2%A9Die+Taube+%28D.+Haag-Hackemagel%29.jpg)Το αστικόν πεζούνιν είναι απόγονος του άγριου ευρωπαϊκού πεζουνιού των βράχων Columba Linnaeus που έζιεν τζαι φουλιάζεν πας τα βραχώδη κάκκαφα της Ευρώπης. Ή columba linnaeus, όπως ούλλα τα πουλιά του θεού, αναπαράγετουν κάθε χρόνον μιαν φοράν. Όταν όμως ο άθρωπος την εξημέρωσεν, εκράταν για αγγονίν τα πουλιά που εγεννούσαν παραπάνω που μιαν φοράν. Λογικόν, αφού έπρεπε να φκάλει όσον τα δυνατόν παραπάνω ππαλαζούθκια. Επέλεξε τζαι να επελέξεις, εκαταλήξαμεν στην ποικιλίαν του σημερινού αστικού πεζουνιού που γενά 5 – 6 φορές τον χρόνον.  
  
Τα πουλιά που φουλιάζουν πας τους καθεδρικούς ναούς τζαι πας τες στέγες των υποστέγων, είναι πουλιά που εδιαφύγαν των αθρώπων τζαι εξαναεπιστρέψαν σε ιμιάγριαν κατάστασην παίρνωντας τα κτίρια μας για βράχους. Ο αριθμός των πεζουνιών στην Λοζάνη είναι σταθερός. Καθορίζεται που την ποσότηταν διαθέσιμης τροφής η οποία είναι περιορισμένη. Αν υπήρχεν απεριόριστη ποσότητα τροφής τζαι απεριόριστος χώρος να τζοιθκιάζουν, ο πληθυσμός των πεζουνιών θα μπορούσεν να διπλασιάζεται κάθε 2 μήνες. Σε έναν χρόνον η μέγιστη δυνατότητα ανάπτυξης είναι 2 στην δύναμην 6 (δηλαδή 64) φορές τον αρχικόν αριθμόν. Η περιορισμένη τροφή όμως κάμνει τα άλλα να ψοφούν, άλλα να στειρώννονται, άλλα να γερνούν πριν την ώραν τους.  
  
Το δημαρχείον έκαμεν πολλές προσπάθειες να μειώσει τον πληθυσμόν των πεζουνιών. Να βάλει ψατζιήν λανέιτ μες την τροφήν δεν γίνεται. Η προστασία των δικαιωμάτων των ζώων είναι γραμμένη ακόμα τζαι μέσα στο σύνταγμα. Τι όμως χαππούθκια στειρωτικά, τι τεχνητά αγκάθκια πας τα πεζούλια, τι ττέλια που τα εμποδίζουν να φωλιάζουν πας τα χτίρια.... Μέχρι τζαι δήμιον που σκοτώννει 3000 πεζούνια τον χρόνον με το αεροβόλον πιορώννουν στα κρυφά. Τίποτε. Ο αριθμός τζιαμέ σταθερός. Όσα πεζούνια τζαι να γεννηθούν, όσα πεζούνια τζαι να σκοτώσουν, αριθμός δεν αλλάσσει. Ακόμα τζαι να εκοτώνναν παραπάνω πουλιά που όσα γεννιούνται, ο αριθμός πάλε δεν θα άλλασσεν. Αφού η ίδια δημογραφική πίεση υπάρχει τζαι στα προάστια, μόλις έχει διαθέσιμην τροφήν τζαι δεν έχει αρκετά πεζούνια να την φάσιν, έρκουνται πεζούνια μετανάστες που τα γυρόν πεζουναρκά.  
  
Τελευταίως ο πληθυσμός των πεζουνιών της Λοζάννης εμειώθην κατά 1400 πουλιά. Όχι γιατί ανακαλύψαν κανέναν ευγενικόν εξολοθρευτικόν, ή κανένα υπεραποτελεσματικόν αντισυλληπτικόν. Είπαμεν, όλα αυτά δεν παίζουν κανένα ρόλο. Εσυνέβην αυτή η αλλαγή διότι επέθανεν η κυρία Ζιερμένν, υψηλή προστάτιδα της columba linnaeus τζαι σοβαρός παράγων της ισορροπίας του πληθυσμού των πεζουνιών. Εξόθκιαζεν 100 φράγκα την ημέραν για να γοράζει σιταροπούλλαν να ταΐζει αυτά τα καημένα μίζερα πουλιά που κανείς δεν αγαπά. Η κυρία Ζιερμένν επήεν πολλές φορές δικαστήριον τζαι επιόρωσεν πρόστιμον για την παραβίασην του αστικού νόμου που απαγορεύει το δημόσιον ταΐσμαν βλαβερών ζώων τζαι πτηνών. Επιόρωννεν το πρόστιμον της τζαι εσυνέχιζεν στην παρανομία. «Εδώ τους οβραίους τζαι αφήκετε τους να τους εξολοθρέψει ο Χίτλερ τζαι θα σκεφτήτε τα ππαλαζούθκια που πεινούν, παλιαθρώποι», έλεεν στην απολογίαν της. Οι υγειονομικές υπηρεσίες επροσπαθήσαν να εξηγήσουν της κυρίας Ζιερμένν τον νόμον της ανάπτυξης. Όταν έναν ζωντανόν πολλαπλασιάζεται με τόσον ταχύ ρυθμό, το να ταϊζεις 1400 πουλιά δεν σημαίνει ότι σώζεις τόσες ψυχούλες αλλά ότι σκοτώνεις 7000 τον χρόνον που γεννιούνται από αυτά που συντηρείς. «Άι να μου χαθήτε άσπλαχνοι με τα μαθηματικά σας» εκατακεραύνωνεν τους άκαρδους η κυρία με την ευγενή ψυχήν. Έσβησεν η Ζιερμέν, έφυεν έναν άγχος του δημαρχείου, εμειωθήκαν τζαι οι τσιλλάρες στο κέντρον της Λοζάννης κατά 3000 κιλά τον μήνα.  
  
Άμαν θκιαβάζω τον κυπριακόν τύπον έχω την εντύπωσην ότι μερικοί πολιτικοί, που δεν θα ονομάσω, δεν έχουν παραπάνω κρίσην που την κυρίαν Ζιερμένν. Διερωτώμαι δε πολλές φορές αν το βάθος της ανάλυσης που κάμνουν ξεπερνά αυτήν του πεζουνιού, του οποίου ο μόνος μηχανισμός για να κκοντρολάρει την βιώσιμην ανάπτυξην του είναι η αρχή του «φάε τωρά πο ΄σιει τζαι όποιον πάρει ο χάρος».  
  
Θκυό βουλευτές συναγονίζουνται ο ένας τον άλλον ποιός θα φανεί ο υπερασπιστής της μείωσης της τιμής των καυσίμων. Λες τζαι αν αφαιρέσεις ακόμα τζαι όλους τους φόρους που τα καύσιμα δεν θα σταματήσει η άνοδος της παγκόσμιας τιμής ενός φυσικού πόρου που γίνεται ολοένα τζαι πιο σπάνιο. Είναι νόμος της ελεύθερης αγοράς κύριοι βουλευταί. Άμαν η ζήτηση ενός αγαθού περιορισμένης ποσότητας αυξάνεται, τζείνος που το διαθέτει ακριβοπουλεί το. Η ποσότητα του διαθέσιμου πετρολάου από τώρα τζαι στο εξής (εξεπεράσαμεν το peak oil) κάθε χρόνον θα είναι τζαι λιγότερη. Όταν τα μωρά σας κύριοι βουλευτές θα είναι ενήληκες, η εξορρύξιμη ποσότητα θα είναι στο 80% της σημερινής με μόνην προοπτικήν την μείωσην, ενώ η ζήτηση θα είναι διπλάσια της σημερινής με προοπτικήν την αύξησην. Αντί να σχεδιάζουν πως να χρησιμοποιηθούν τα ριάλια της φορολογίας σε μαζικές επενδύσεις για να απαξαρτητοποιηθούμεν που το πετρόλαον που λείφκει, φωνάζουν να τα κρούσουμεν τζαι τζείνα μαζί με το πετρόλαον που κρούζουμεν αλόγιστα καθημερινά. Μπορεί να νομίζετε ότι θα σας φέρει ψήφους να παίζετε τον προστάτην του καταναλωτή αλλά εν τον τάφον του που σκάφτετε. Αν έχεις γλήορην σύνδεσην τσίλλα πας το κουμπούιν να δεις πώς.  
  
  
Ο άλλος βουλευτής είπεν το ανιστόρητον «αφαλατώσεις τώρα ανεξαρτήτως κόστους». Άκου πράματα που αντιπρόσωπον κόμματος της ελεύθερης οικονομίας. Νομίζω ότι μπορεί η κυρία Ζιερμένν να μεν ήταν ικανή να καταλάβει τον σύνθετον μηχανισμόν που ορίζει την ανάπτυξην στο οικοσύστημαν του πεζουνιού, άμαν της ελάλες όμως ότι το τιπόζιτον της εν τρυπημένον, ήσιαν να πει «σάστε γλήορα τες τρύπες τζαι φροντίστε να μεν κοστίσει πολλά». Δεν θα ελάλεν «βάρτε μου μιαν πιό χοντρήν σωλήναν να φέρνει παραπάνω νερόν ανεξαρτήτως κόστους»! Άκου τζει ανεξαρτήτως κόστους!! Λεφτά πον νεν δικά σου, πετάσσεις τα δίχα να τα πεϊντίζεις.  
  
Τα πεζούνια της Λοζάννης δεν έχουν την δυνατότηταν να λάβουν υπόψην τζαι να δράσουν ανάλογα με όρια που θέτει στην ζωήν τους η υλική βάση του περιβάλλοντος τους. Αφούς τζείνα δεν μπορούν, το αναλαμβάννει η φύση. Η φύση μπορεί να εν όμορφη, αλλά ούτε συναισθήματα έχει, ούτε ηθικήν, ούτε κουλτούραν. Ρυθμίζει την ανάπτυξην ανάλογα με τους νόμους της τζαι όποιον πάρει ο χάρος. Δυστυχώς λλίοι Κυπραίοι έχουν την δυνατότηταν να τολμήσουν να δουν τα όρια υπο την αίρεσην των οποίων θέτουν οι φυσικοί μας πόροι την οικονομικήν ανάπτυξην. Σιαιρούμαστιν πους εκουντίσαμεν λλίον πάρα τζεί τα όρια που μας θέτει το διαθέσιμον με το οποίον επροιτζιθήκαμεν που τον ουρανόν. Νομίζουμεν ότι θα μπορούμεν να το κάμνουμεν επ αόριστον. Οι αφαλατώσεις όμως, απλά εσπρώξαν την ώραν που θα πρέπει η κυπριακή κοινωνία να πάρει τα όρια της στα σοβαρά. Να μελετήσει πως θα χρησιμοποιήσει τους διαθέσιμους πόρους καλύτερα τζαι όχι πως θα γελάσει της φύσης (τζαι των εαυτών μας) αφαλατώνοντας το νερόν της θάλασσας. Μπορεί να κάμνουμεν πως αναπληρώνουμεν τους περιορισμένους πόρους νερού που μας λείπουν για την ανάπτυξην μας, στην ουσίαν όμως, αντικαθιστούμεν τους με άλλους, εξίσου περιορισμένους φυσικούς πόρους που είναι η ενέργεια.  
  
Ο πρόεδρος των οικολόγων το είπεν πολλά εύστοχα: θα διερωτούμαστιν μιαν ημέραν αν θα κλείσουμεν το ρουπινέττον του νερού ή τον διακόπτην του ηλεκτρικού ρεύματος.  
  
[![](https://blogger.googleusercontent.com/img/b/R29vZ2xl/AVvXsEiew0XN3f-W0czWBokqEXnXyY1EAZEvyk7i_0rFyf2EQlugrIHNrFUnyhOYDEw84OmnCrAPiRB07PWBQ_rwFmqad69i1VgTcbKVYGp_Bm4y1kCcZWd-PyjHqIQCGCYSyiuSl8X3ueIo5V8/s400/%CE%9A%CE%BF%CF%8D%CF%81%CF%81%CE%B7%CF%82.jpg)](https://blogger.googleusercontent.com/img/b/R29vZ2xl/AVvXsEiew0XN3f-W0czWBokqEXnXyY1EAZEvyk7i_0rFyf2EQlugrIHNrFUnyhOYDEw84OmnCrAPiRB07PWBQ_rwFmqad69i1VgTcbKVYGp_Bm4y1kCcZWd-PyjHqIQCGCYSyiuSl8X3ueIo5V8/s1600-h/%CE%9A%CE%BF%CF%8D%CF%81%CF%81%CE%B7%CF%82.jpg)Η Κυπριακή οικονομία εφτασεν εις τα όρια της. Αν δεν εβρει τρόπον να τα αποδεχτεί τζαι να αξιοποιήσει τους πόρους της με ευφυΐαν τζαι μαστορκάν (τουλάχιστον παραπάνω που αυτήν του πεζουνιου της Λοζάννης), η φύση θα αναλάβει το δύσκολον τζαι οδυνηρόν έργον της ρύθμισης της ανάπτυξης. Οι αφαλατώσεις προσφέρουν στην ανάπτυξην του τόπου ότι επρόσφερεν στα πεζούνια της Λοζάννης η Κυρία Ζερμένν. Μόλις επέθανεν η Κυρία, όσα πεζούνια εβασίζαν την ύπαρξην τους πάνω σε μίαν εφήμερην πηγήν ζήσης εκορτώσαν νούρον. Έτσι θα πάθουν τζαι τζείνοι που θα βασίσουν το ξεδίψασμαν τους πας το πετρόλαον, που σε λίγες δεκαετίες θα στερέψει τζαι τζείνον όπως εστερέψαν τζαι τα χρόνια της Κυρίας Ζερμένν. Ο θεός μακαρίσει την.  
[![](https://blogger.googleusercontent.com/img/b/R29vZ2xl/AVvXsEgrrryws9DyPnT452vn3CKzHt9xsbv6BDtHOKCks69tq3ecwWvn2pSnco4gTJjbbgD-Lav3So3vL3NIrbiCyE-vnZy0qJJj0mNYKQU2FvqRQuC_g3OI089zCFKbuT0E3I38R3-htzeujKM/s400/picpetrole.gif)](https://blogger.googleusercontent.com/img/b/R29vZ2xl/AVvXsEgrrryws9DyPnT452vn3CKzHt9xsbv6BDtHOKCks69tq3ecwWvn2pSnco4gTJjbbgD-Lav3So3vL3NIrbiCyE-vnZy0qJJj0mNYKQU2FvqRQuC_g3OI089zCFKbuT0E3I38R3-htzeujKM/s1600-h/picpetrole.gif)  
  
Εικόνες: Πεζούνια της Λοζάννης © G.cuendet, Αρκοπέζουνα ©Die Taube (D. Haag-Hackemagel), Το φράγμα του Κούρρη χα χα να ξεράνει ©Σίγμανετ, Σάστα τζαι γύρασιν ©www.casseursdepub.org
