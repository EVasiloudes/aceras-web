---
title: 'Όλα τα ΄χε η Μαριορή...'
date: 2020-01-19T13:40:00.002+01:00
draft: false
url: 
tags:
  - Blogger Archive
categories: Παλιά
---

[![](https://blogger.googleusercontent.com/img/b/R29vZ2xl/AVvXsEjQxo02IKmVZBkJ7lBEY_8wtL2DXdZprqSEFra0-fOObgI_uERRGkwYgxeED4ez3u2WibcL8SaTr6gzYCRV6xoMRwUifUbt3ZUj6wkOdaT_FcVgDWGc1H8De5z0Ekc3A23ZxNgKMHdnbuY/s320/Capture+d%25E2%2580%2599e%25CC%2581cran+2020-01-19+a%25CC%2580+12.18.33.png)](https://blogger.googleusercontent.com/img/b/R29vZ2xl/AVvXsEjQxo02IKmVZBkJ7lBEY_8wtL2DXdZprqSEFra0-fOObgI_uERRGkwYgxeED4ez3u2WibcL8SaTr6gzYCRV6xoMRwUifUbt3ZUj6wkOdaT_FcVgDWGc1H8De5z0Ekc3A23ZxNgKMHdnbuY/s1600/Capture+d%25E2%2580%2599e%25CC%2581cran+2020-01-19+a%25CC%2580+12.18.33.png)

Όλα τα ΄χε η Μαριορή, το τραίνον πας τη μούττη του βουνού την εμάρανεν.  
  
Στην χώρα της βίζας, της μίζας τζ̆αι του κακού συναπαντήματος, του κακού συναπαντήματος έκοψεν ο νους του τζ̆ι ο κώλος του να θέλει τρένον πας την μούττην του βουνού. Το τρένον εν με έψιλον οξά με άλφα γιότα;  
  
Στην χώραν που αντί να επενδύσει να απαξαρτηθεί που τους υδρογονάνθρακες τζ̆αι να συνταυτιστεί με την πολιτικήν της Ευρωπαϊκής Ένωσης τζ̆αι του πολιτισμένου κόσμου να ανακόψει την πορείαν προς την κλιματικήν αλλαγήν, το κακόν συναπάντημαν γοράζει δικαιώματα ρύπανσης διότι τα θεωρεί οικονομικά πιο επικερδή. Τα κακά συναπαντήματα όταν κάτσουν σε θέσεις εξουσίας δεν ισκέφτουνται πως θα απαντήσουν στες ανάγκες της κοινωνίας με τες αποφάσεις τους. Έχουν πέντε ή δέκα χρόνια να αποφασίζουν για να πλουτίσουν τα σόγια τους τζ̆αι τζ̆είνους που εσπονσοράραν την εκλογήν τους.  
  
Ψόφον. Έτσι εκλογείς έτσι κράτος. Υποκριτές θεοφοβούμενοι, θεομπαίχτες άρπαγες ππαραόπιστοι, μια κοινωνία διαπλεκόμενη από τα νύσ̆ια ως την κουρίαν. Τα όρνεα της κκελλές εφάαν τον τόπον με τες Εόκες, με τα κόμματα, με τους συλλόγους με τα κουμπαράτα, με τους δικηγόρους, με τους δικαστές με τες τράπεζες τους ως την τελευταίαν παραλίαν, μέχρι τζ̆αι πας τα κατσάβραχα των θαλασσινών σπηλιών, τζ̆αι τωρά που αρκέψαν τα λίφκουν ετσιππώσαν πας τα βουνά τζ̆αι μες τα πελάγη.  
  
Η στρατηγική για μείωσην των ρύπων είναι οικονομικά ασύμφορη τζ̆αι αναβάλλουσιν τα μέτρα για ενεργειακήν μετάβασην γοράζοντας δικαιώματα ρύπων ενώ να κάμνουσιν τρενούθκια πας τα κάκκαφα τζ̆αι south stream πετάσσοντας τα λεφτά για σωλήνες μες τους βυθούς εν σσυφφέρουσα. Λαμπρόν να κάψει τους υπολογιστές τους τζ̆αι ιός να φάει τα λογισμικά τους που κάμνουν έτσι λοαρκασμούς. Η πελλάρα ζαττίν εν τζ̆ιαι εν πας τα βουνά. Τί κόσμος είσαστιν σε τούτον τον τόπον;  
  
Ενώ η Λευκωσία πνίεται μες την ρύπανσην τζ̆αι το μποτιλιάρισμαν, ενώ η διακίνηση εν υπεύθυνη για το 50% των εκπομπών διοξιδείου του άνθρακα, τα αγγόνια των ματσουκάρηων που εγινήκαν business men θα πα να πετάξουν εκατομμύρια για μιαν κιτς φαντασίωσην να κάμουν τρενάκιν πας τα βουνά. Να καταστρέψουν ακόμα παραπάνω το τοπίον, να κόψουν σ̆σ̆ιλλάες δεντρά, να σ̆ιονώσουν τόνους γλυφοζάτ πας τες ράγιες για να σκοτώννουν τα αγριοχόρτα, για να κουβαλούν πέντε χαζοχαρούμενους τουρίστες. Άππαρον. Με τους τουρίστες σκέφτουνται, με την οικολογίαν. Να δώκουν αύξησην στην αξίαν των χωραφκιών πέντε Μαραθευτών τζ̆αι τριών Τίλληρων, μεταξύ των οποίων τζ̆αι μερικών συγγενών της κυβέρνησης σκεφτουνται, δεν είναι πελλάρα, ή λάθος υπολογισμοί. Διαπλοκή είναι, όπως ότι αποφασίσαν.  
  
Τρένον ή μετρό θέλει πας την γραμμήν Δάλιν, Τσέριν, Στρόβολος, ΓΣΠ, πανεπιστήμιον να φέρνει τον πολίτην που το Δάλιν στην Χώραν σε 15 λεπτά τζ̆αι που τον στρόβολον σε 5. Τζ̆αι  να δεις αν θα πιάννει το αυτοκίνητον ο εργαζομενος ή ο φοιτητής να σκοτώννει την ώραν του τζ̆αι το κορμίν του μες την κίνησην. Τρένον ή μετρό θέλει που την μιάν νάκραν της Λεμεσού ως την άλλην τζ̆αι που την που την Γερμασόγιαν στην Λινόπετραν, στα Πολεμίθκια στο Ζακάτζιν να κατεβαίννει ο Λεμεσιανός κέντρον σε πέντε δέκα λεπτά.  
  
Αυτή η χώρα με έτσι κκελλέν μέλλον δεν έχει. Μια διχοτόμημένη νήσος με μιαν κοινωνίαν της διαφθοράς τζ̆αι του ψεμάτου θα μείνει, με πέντε οικογένειες τζ̆αι έναν τσούρον να κάμνουν κουμάντον τζ̆αι έναν εκατομμύριον εξαρτώμενους εκλογείς να προσεύχουνται τζ̆αι να ελπίζουν ότι θα αρπάξουν κανέναν ψύχουλλον που τα μιλλοσφοντζ̆ίσματα των αρπάγων που κάμνουν κουμάντον το χοντρόν παιχνιδιν.  
  
Λαλείτε μου έλα Κύπρον...
