---
title: 'Τα αγροκαύσιμα της αντροπής'
date: 2007-10-20T14:40:00.000+01:00
draft: false
url: 
tags:
  - Blogger Archive
categories: Παλιά
---

[![](https://blogger.googleusercontent.com/img/b/R29vZ2xl/AVvXsEh4U2YViWdZ-r-q9dz7kAT5j-XEoa7XIkU6TexduWQPhKhXn5LOOmQ2822hXptBfe-X4_l02Fv5GU_vyhHdCFm_e7LVgNe5BdicdxbVJNnwM7Nwln79qBltUuJ86wjdvExwDYam_BXsnMQ/s320/keyimg20070522_7845138_0.jpg)](https://blogger.googleusercontent.com/img/b/R29vZ2xl/AVvXsEh4U2YViWdZ-r-q9dz7kAT5j-XEoa7XIkU6TexduWQPhKhXn5LOOmQ2822hXptBfe-X4_l02Fv5GU_vyhHdCFm_e7LVgNe5BdicdxbVJNnwM7Nwln79qBltUuJ86wjdvExwDYam_BXsnMQ/s1600-h/keyimg20070522_7845138_0.jpg)Μόλις οι μηχανικοί εκαταφέραν να παράξουν σπίριτον που κρούζει μες την μηχανήν των αυτοκινήτων, εβουρήσαν να κάμουν συνέδρια τζαι διασκέψεις, για να κορτώσουν τζαι να αλληλοσυγχαρούν ο ένας τον άλλον για άλλην μιαν νίκην του αθρώπου πας την φύσην. Η ρύπανση, η κρίση της σπάνιδος των υδρογονανθράκων, ήταν ίσως μια μικρή παρενθεσούλα στην ιστορίαν της ανθρωπότητας, όπως περίπου ότι λέμε σήμερα μεσαίωνα ή ύστερη εποχή του χαλκού.  
  
Τον αποξηραμένον σπίριτον 99.99% εβαφτήσαν τον «βιοκαύσιμα». «Βίο» όπως ζωή. Καύσιμα της ελπίδας, καύσιμα των μειωμένων ρύπων. Ένας καλός, αλλά λλίον αφελής φίλος, εχαριεντίζετουν προχτές στο ράδιον τζαι λάλεν ότι 1.7% της αγροτικής γης κανεί για να κινηθούν τα οχήματα του κόσμου ούλλου με "βιοκαύσιμα".  
  
Οι οδηγοί των 4Χ4 30 αλόγων αναπνεύσαν. «Έτο που ήβραμεν σωτηρίαν. Άκου τζει σπάνις των μη ανανεώσιμων ενεργειακών πόρων. Μα τι ψοφομανιακή ανάγνωση της ανθρωπότητας σιόρ. Εμείς αλαλούσαμεν το τους αγχωμένους τους οικολόγους. Μεν φοάστε, το πετρόλαον δεν θα λείψη. Άτε τωρά, έσσω σας τζαι αρκετά σας ακούσαμεν. Πόι τζόι τα αυτοκίνητα θα κάμνουν ζιαφέττιν με ζιβανίαν τζαι αντίν για ρύπους θα καπνίζουν ροδόσταμμαν. Φτάννει να βάλλουν λλία ροδοπέταλλα μες τον σπίριτον πριν την απόσταξην...»  
  
Αν έζιεν ο Προμηθέας τζαι εθώρεν σε ποιούς έδωκεν την φωθκιάν όταν την έκλεψεν που τους θεούς, ήταν να κρεμμιστεί που τον Όλυμπον να σκοτωθεί να μεν θωρεί. Στα μέσα του Οκτώβρη συμπίπτουν θκυό αξιοσημείωτες ημερομηνίες. Στες 12 εκαταλύσαμεν τον πλούτον που μπορεί να παράξει η γη ολόκληρον τον χρόνον 2007 τζαι [αρκέψαμεν να τρώμεν που την μάναν](http://acerasanthropophorum.blogspot.com/2007/10/2007.html). Στες 16 εν η παγκόσμια μέρα κατά της φτώσιας. Φέτη θα πεθάνουν που την πείναν 5 εκατομύρια μωρά κάτω των 5 χρονών.  
  
Όσοι έσιετε μωρά κοιτάξετε το παιδίν σας για έναν δευτερόλεπτον μες τα μάθκια. Όσοι δεν έσιετε μωρά, κοιτάξετε φευγαλέα το πρόσωπον της μάνας σας για του πατέρα σας πο’ν σγαμμένον που τες ρυτίδες. Αντί να φέρετε στον νούν σας τον πόνο ψυχής την πρώτην φοράν που το μωρόν σας εκουτσούφλισεν τζαι έκλαιεν γοερά γιατί έχταρεν το πόδιν του, αντίν να φέρετε στην σκέψην την αγωνίαν που οι ρυτίδες των αγαπημένων σας γονιών μιαν ημέραν θα νικήσουν την ζωήν τζαι θα τους ποχωριστείτε, σκεφτείτε έναν μόνον πατέραν την ώρα που φορτώνεται το άψυχον κορμούιν του μωρού του να το πάρει στο νεκροταφείον, διότι δεν εκατάφερεν να το ταΐσει. Φέρτε στον νουν σας μιαν μάναν την ώραν που ντζίζει πας την καρτούαν του μωρού της τζαι διαπιστώνει ότι εσταμάτησεν που την πείναν. Σκεφτείτε έναν έφηβον την ώραν που θάφκει τον πατέραν του τον οποίοιον εξόντωσεν η πείνα πριν να φανεί ρυτίδα πας το πρόσωπον του. Σαν τούτους του πεθαμμένους θα πεθάνουν σήμερα 25’000 που την πείναν. Άυριον άλλες 25 σιιλιάδες. Τζαι μεθαύριον αλλό 25.  
  
Έναν τάγκιν του βοξβάκεν που οδηγώ θέλει να αποστάξεις 240 κιλά σιταροπούλλαν για να το γεμώσεις μιαν φοράν με «βιοκαύσιμα». 200 κιλά θα εκανούσαν έναν που τα τρία πλάσματα που ανάφερα να τραφεί για έναν χρόνον τζαι να μεν πεθάνει. Ας δείξουμεν λλίον σέβας προς τα 5 εκατομύρια παιδικά πτώματα τζαι ας ισταματήσουμεν να αποκαλούμεν τον καθαρόν σπίριτον «βιοκαύσιμα». Ας τον λαλούμεν τουλάχιστον αγροκαύσιμα.
