---
title: 'Ophrys Kotschkyi κοινώς σαλέπιν'
date: 2008-01-04T00:19:00.000+01:00
draft: true
url: 
tags:
  - Blogger Archive
categories: Παλιά
---

[![](https://blogger.googleusercontent.com/img/b/R29vZ2xl/AVvXsEgeBpgWDshm4unzGysD7mrpzvw-EamronGGQ5o2iXFUrjzAd-b4EoroQsrbMrE6_bfNjx1rF78vWhX4AsLTxi4gUeQAYBtvDgb4KbB-nTRHo3wpcl288I47m5RudOm-JHDvb4KqhxYm8GA/s400/Ophryskotschyi.jpg)](https://blogger.googleusercontent.com/img/b/R29vZ2xl/AVvXsEgeBpgWDshm4unzGysD7mrpzvw-EamronGGQ5o2iXFUrjzAd-b4EoroQsrbMrE6_bfNjx1rF78vWhX4AsLTxi4gUeQAYBtvDgb4KbB-nTRHo3wpcl288I47m5RudOm-JHDvb4KqhxYm8GA/s1600-h/Ophryskotschyi.jpg) Πηγή φωτογραφίας [εδώ](http://www.stats.ox.ac.uk/~ripley/Photos/Cyprus2006/)  
  
Η Όφρυς η Κοτσιεία ( ref [εδώ](http://www.habitas.org.uk/europeanorchids/o_kotschyi.htm)) εν το κοινόν μελισσάκιν (έναν που τα πολλά είδη τέλος πάντων διότι έσιει καμιάν δεκαπενταρκάν). Βλαστά πουκάτω που τους πεύκους, τους ευκαλύπτους τζαι τες ακακίες. Είναι ενδυμικόν φυτόν της Κύπρου. Είναι της οικογένειας των Ορχιδέων. Ανήψιιν του Aceras Anrhopophorum με λλία λόγια. Είναι μιτσίν φκιορούιν 20-30 πόντους που αθθίζει που τες αρκές του μάρτη ώς τες αρκές του Απρίλη ανάλογα με το υψόμετρον, τζαι τες κλιματικές συνθήκες λαλεί ο Meikle στην Flora of Cyprus. Εκαταγράφτηκεν στον Ύψωναν, στην Κοφίνου, κοντά στην Σκάλαν, κοντά στο Τρίκωμον, στο Λάπαθος, κοντά στην Χώραν, στον Πενταδάκτυλον, την Μύρτου, στον Κορματζίτην, Τζερύνεια, Άγιον Αντρόνικον, Γιαλούσαν. Φαίνεται ότι στα κατεχόμενα ευδόκιμα παραπάνω.  
  
Έσιει θκυό κρομμυούθκια, των οποίων το μέγεθος μπορείτε να φανταστείται από το όνομαν της οικογένειας του.  
  
Τον παλιόν τζαιρόν, οι Κυπραίοι (όπως τζαι οι Λιβανέζοι) εσυνάαν τους περιβόητους κονδύλους, εξερανίσκαν τους, ετρίφαν τους (μεν παέννει ο νούς σας στα πονηρά), εκάμναν τους σκόνην τζαι ενεκατώναν 2 κουταλάκια του γλυκού για κάθε ποτήριν νερόν χογλαστόν μέσα στο οποίον έβρασεν κανέλλα τζαι τζίντζερ.  
  
Το ζεστόν αυτόν παρασκέυασμαν, λαλεί η Κυριακή Ζανέττου στο βιβλίον της για τα φαρμακευτικά φυτά της Κύπρου, εθεωρήτουν τονωτικόν, εσυστήννετουν σε άτομα αδύνατα καχεκτικά τζαι σε άτομα που βρίσκονταν σε ανάρρωσην γιατί είναι ευκολοχώνευτον τζαι θρεπτικόν. Συστήννεται για:  
  
– στυπτικόν για ευκοιλιότητες τζαι κατά της δυσεντερίας  
– θερμαντικόν τζαι μαλακτικόν κατά του ξερόβηχα σε γρίπες τζαι κρυολογήματα  
– αφροδισιακόν (πολλοί νομίζουν ότι είναι λόγω του σχήματος τζαι του ονόματος των κρομμυουθκιών του αλλά από ότι φαίνεται, είναι λόγω ντζίντζερ τζαι κανέλλας που το σαλέπιν άφτει τα γαίματα αυτού που θα το πιεί)  
– είναι ευστόμαχον λόγω της βλέννας που περιέχει τζαι καλύπτει την επιφάνειαν του στομασιού τζαι βοηθά σε γαστρίτιδες, ακόμα τζαι σε έλκος στο στομάσιιν.  
  
Το σαλέπιν λοιπόν συστήνεται ζεστόν για προβλήματα του αναπνευστικού τζαι του γαστροεντερικού συστήματος.  
  
Άμαν δεν χωνεύκετε κανέναν, μπορείτε να πιείτε σαλέπιν να σας περάσει.  
  
Μόνον που οι Όφρυς γίνουνται ολοέναν τζαι πιο σπάνιοι λόγω της ανάπτυξης της γης (development λαλεί) τζαι κινδυνεύκουν να χαθούν που τον τόπον. Άμαν δεν χονεύκεται κανέναν λοιπόν ίσως να πιο οικολογικόν να επισκεφτείτε κανέναν ψυχολόγον.  
  
Αν δεν πάτε τους ψυχ τζαι επιμένετε σε φυσικές συνταγές, υπάρχει μια λύση. Μόλις δείτε ταπέλλαν Real Estates Development, ή πωλείται κτήμα, φκάρτε που τζειμέσα όσους όφρυδες βλαστούν χωρίς τύψεις, έτσι τζαι αλλοιώς εν ποσπασμένοι. Καταστρεφετε την βιοποικιλότηταν πριν να την καταστρεψουν άλλοι τζαι έχεται σαλέπιν με neutral οικολογικές επιπτώσεις. Πιείτε σαλέπιν τωρά πόσιει. Βοηθά στην χώνεψην.
