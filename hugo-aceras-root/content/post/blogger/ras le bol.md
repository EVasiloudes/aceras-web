---
title: 'ras le bol'
date: 2013-03-10T15:27:00.004+01:00
draft: false
url: 
tags:
  - Blogger Archive
categories: Παλιά
---

Θα εμπόρηα να βάλω τίτλον "κανεί" αλλά έβαλα το όπως μου έφκην στα γαλλικά: [ras le bol](http://www.wordreference.com/fren/ras-le-bol)  
  
Σαν εκτόνωσην της λύπης μου για τον θάνατον του Ούγκο Τσάβες αντιγράφω την απάντησην που έγραψα του μπλόγκερ Στροβολιώτη  
  
  

Άμαν το μέτρον των ονείρων σου εν η κρίση των αρθρογράφων του economist, τί άλλον μπορείς να ονειρευτείς από την φτώσιαν τζιαι την μιζέριαν που δημιουργεί το σύστημαν που το εδημιούργησεν το economist για να εκφράζεται τζιαι να κτυπά τους αντιπάλους του;

Άμαν ο ορθολογισμός σου τζιαι η αμερόληπτη πηγή πληροφορίας πάνω στην οποίαν βασίζεται, εν η αθρογραφία που εμπνένουν τον Τσουρούλλην, πως θέλεις να σε πιστέψω τζιαι να πάρω στα σοβαρά την κρίσην την δικήν σου;

Να πα να πεις του Πετεντέρη να ενημερωθεί για τα προγράμματα κοινωνικής αλληλεγγύης που εμπήκαν σε εφαρμογήν που τον τζιαιρόν που ανέχουνται οι αμερικάνοι χωρίς να την πνίουν στο γαίμαν μιαν κάποιαν εναλλακτικήν διακυβέρνησην στην Λατινικήν Αμερικήν (φαίνεται ότι κουστίζει πολλά, τζιαι εκρίναν τζιαι που το αποτελέσματα που τους έφερεν τελικά οι Πινοσέτ, οι Σομόζα, οι Μπατίστα, οι Νοριέγκα, τζιαι οι δεκάδες άλλοι δικτάτορες τζιαι δικτατορίσκοι που εδιορίσαν, εξοπλίσαν τζιαι επροστατεύσαν στρατιωτικά που το 60 ως το 80). 

Να πα να ρωτήσει για την operation milagro με την οποίαν πληρώνει η Κούβα το πετρέλαιον που γοράζει, η οποία έδωσεν το φως σε σσιηλιάδες ασήμαντους αθρώπους σε χώρες της Λατινικής Αμερικής. Για τα προγράμματα οδοντιατρικής, για την βιομηχανίαν βιοτεχνολογίας που εν το πρώτον εξαγωγικόν προϊόν της Κούβας, με παραλήπτες τα νοσοκομεία της Βραζιλίας, της Χιλής, της Βενεζουέλας, της Νικαράγουας (ναι έρκεψεν να έχει τζιαι νοσοκομεία πάλε η Νικαράγουα που τον τζιαιρόν που εκλέγην ξανά πρόεδρος ο Ορτέγκα). 

Να πα να πεις του Πετεντέρη να κάμει μιαν ανάλυσην τζιαι να κάμει μιαν γραφικήν παράστασην που θα βάλει στον άξοναν των Ψ τον δείχτην human development των ηνωμένων εθνών τζιαι στον άξοναν τον X το εθνικόν εισόδημαν, τζιαι να βάλει πάνω τες χώρες του κόσμου ούλλες, τζιαι να μας έβρει ποιά χώρα κάθεται πάνω στο optimum της γραμμής που φκάλλουν τα 195 σημεία που αντιπροσωπεύουν το καθέναν έναν κράτος του κόσμου. Να του πεις να επαναλάβει την γραφικήν παράστασην τζιαι να βάλει στον άξοναν των Χ την ρύπανσην που φκάλλει το κράτος τζιαι πάλε να έβρει στο βέλτιστον σημείον ποιά χώρα κάθεται.

Να πεις του Πετεντέρη να φύει λλίον που τον μαγικόν κόσμον του ανεπτυγμένου νότου της Ευρώπης που ανθεί τζιαι η κοινωνική δικαιοσύνη, η κοινωνική ηρεμία, η κοινωνική αλληλεγγύη τζιαι η ελευθερία της έκφρασης των μονοπολίων των ΜΜΕ, τζιαι να πάει στην Βενεζουέλαν να δει μέσα της δικής του ιδεολογίας, όπου φκαίννει ο δημοσιογράφος που την οθόνην της τηλεόρασης τζιαι λαλεί “σε αυτήν την δικτατορίαν δεν υπάρχει ελευθερία της έκφρασης”· όπου ακούεται η φωνή των Τσουρούλληδων που τα ράδια να ουρλιάζουν σαν τους σσιύλλους “σε αυτήν την διχτατορίαν δεν μπορεί να αννοίξει το στόμαν του κανένας να πει την αντίθετην άποψην”· όπου γράφουν οι Πεντεντέρηδες μες τα δεξιά (κεντροδεξιά τζιαι κεντροαριστερά συγνώμην) έντυπα πρωτοσέλιδους τίτλους “en este pays no hay libertad de expresion”.  

Να πεις του Πετεντέρη να πιάσει τα ραπόρτα των ανεξάρτητων παρατηρητών των εκλογών στην Βενεζουέλαν τζιαι να μας θκιαβάσει πότε εσταματήσαν να ψηφίζουν οι πεθαμμένοι, πότε οι δεξιοί δεν έχουν ππάρκισσον τζιαι τρέμει το σιέριν τους να ψηφίζουν 30 φορές ο καθένας. Αν δεν θέλεις να αρωτήσεις τον Πετεντέρην αρώτα μόνος σου, γράμματα έμαθες, ίντερνετ έσιεις, τζιαι μάθε πότε εκλείσαν οι εφημερίδες, οι ιδιωτικοί σταθμοί της τηλεόρασης τζιαι τα ράδια στην Βενεζουέλαν που το 1999 που εκλέγην δημοκρατικά ο Τσάβες. Τζιαι επειδή ξέρω ότι δεν πρόκειται να το κάμεις, θα σου το πω΄εγώ να μεν κάμνεις τζιαι κόποιν: στες 2 μέρες που επιράτησεν το αμερικανόπνευστον πραξικόπημαν της Βενεζουελίάνικης δεξιάς. Να αρωτήσεις τον Πετεντέρην αν έσιει άλλον διχτάτοραν που μετά που 14 χρόνια "διχτατορίας" έθεσεν τον εαυτόν του στην κρίσην του λαού τζιαι 6 στους 10 πολίτες του εκφράσαν την εμπιστοσύνην τους. (πηγή  για ούλα τούτα Eduardo Galeano, παρατηρητής της διεθνούς κοινότητας στες τελευταίες προεδρικές που μιλά στο βίντεο της προηγούμενης ανάρτησης)

Άτε παρέτα μας ρε Στροβολιώτη με τες δημοσιογραφικές πηγές σου τζιαι με τες αναλύσεις à la strobolioti.

Επειδή ήσουν τζιαι οικολόγος κάποτε, ψάξε (αλλά όχι στου Πετεντέρη τζιαι στου economist) ποιά χώρα στον κόσμον φκάλλει την λλιόττερην ρύπανσην ανα δολάριον του εθνικού εισοδήματος που παράγει. Σε ποιάν χώραν η φυτοθεραπεία είναι μέρος της φαρμακευτικής βιομηχανίας τζιαι μάθημαν στην ιατρικήν σχολήν, σε ποιάν χώραν η πρωτεούσα τροφοδοτείται κατά κύριον λόγον από βιολογικά λαχανικά που παράγονται σε όφκερα οικόπεδα της πόλης που τους κατοίκους της, σε ποιάν χώραν οι δημόσιες μεταφορές εν δωρεάν για τους εργαζόμενους, για τους φοιτητές, για τους μαθητές τζιαι υπήρξαν δημόσια προγράμματα που εδιαδώσαν 1 000 000 ποδήλατα στο έναν δέκατον του πλυθισμού. Σε ποιάν χώραν τα κοπελλούθκια του κόσμου, κάθε Σαββατον πρωϊν, δεν παν σχολικόν εκκλησιασμόν, αλλά  λαμβάνουν μέρος σε προγράμματα συλλογής οτιδήποτε ανακυκλώνεται τζιαι γίνουνται χρήσημοι στην κοινωνίαν στην οποίαν προσφέρουν, όχι μόνον επιβαρύνουν, τζιαι ποιά χώρα έχει έναν που τα μεγαλλύττερα ποσοστά ανακύκλωσης. Ποιά χώρα του κόσμου εγκατέλειψεν όλα τα προγράμματα για πυρινικήν ενέργειαν τζιαι ο διευθυντής του πυρινικού προγράμματος ενεργείας εγίνην πρόεδρος του προγράμματος εξοικονόμησης ενεργείας.

Άτε, ξαναπαρέτα μας ρε Στροβολιώτη με τες αξιόπιστες πηγές σου.

  

Τζιαι επειδή η εκτόνωση που μόνη της δεν είναι τζιαι τίποτε το δημιουργικόν, μεταφράζω το ποίημαν του Εδουάρδου Γκαλεάνο που έβαλα στην προηγούμενην ανάρτησην. Τζιαι επειδή μιλούμεν τζιαι για πηγές, το αφιερώννω σε έναν άλλον μπλόγκερ, τον [Χριστόδουλο Καλλίνο](http://callinos.blogspot.ch/?view=flipcard), του οποίου το μπλόγκ έχω για αξιόπιστην πηγήν που τρέφει το όνειρον τζιαι την ουτοπίαν μου. Η κρίση δεν είναι κρίση του χρήματος. Ουδέποτε στην ιστορίαν δεν είχεν τόσον χρήμαν ο κόσμος τζαι η Κύπρος. Η κρίση εν κρίση αξιών, τζιαι με δίχα πολιτισμόν πως θα κάμει το πλάσμαν κρίσην της κρίσης;

  

[![](https://blogger.googleusercontent.com/img/b/R29vZ2xl/AVvXsEgnm6B7axmbTC7-qMn9WYZ-S1Ff81Q-HOFMzCrK4mlXeuUWNOtGh307Xv6R8o9B4BmsbtyALSeMZ6AuOIPd7Cslkg-rV-f6IP9DGziFEd5qxfd2r-AXGKVbTlKndhZiWTJYcaw-6ySENJI/s200/114767.jpg)](https://blogger.googleusercontent.com/img/b/R29vZ2xl/AVvXsEgnm6B7axmbTC7-qMn9WYZ-S1Ff81Q-HOFMzCrK4mlXeuUWNOtGh307Xv6R8o9B4BmsbtyALSeMZ6AuOIPd7Cslkg-rV-f6IP9DGziFEd5qxfd2r-AXGKVbTlKndhZiWTJYcaw-6ySENJI/s1600/114767.jpg)

**Δικαίωμα στο ντελίριον**  

του Εντουάρδο Γκαλεάνο, μετάφραση, aceras anthropophorum.

  

  

  

  

  

  

  

  

  

  

  

Είντα λαλήτε αν εφήνναμεν την πελλάραν να μας συνεπάρει για λλίες στιγμές; Ας καρφώσουμεν το δειν μας τζιει που την ατιμίαν, τζι ας εφήσουμεν τον εαυτόν μας να μαντέψει έναν άλλον κόσμον που μπορεί να υπάρξει:

  

ο αέρας θαν καθαρός που ότι ψατζιήν δεν θα φκαίννει που τους φόους τζιαι που τα πάθη των αθρώπων·

μες τες στράτες, οι σσιύλλοι θα τσιλλούν τα αυτοκίνητα·

τα πλάσματα δεν θα εν οδηγούμενα που το αυτοκίνητον, ούτε προγραμματίζομενα που το κκομπιούτερ, ούτε γορασμένα που υπεραγοράν, ούτε τζιαι "το θέαμαν" της τηλεόρασης·

η τηλεόραση θα πάψει να εν το πιο σημαντικόν μέλος της οικογένειας τζιαι θα θεωρήται κάτι σαν το σίδερον που σιδερώννεις τα ρούχα, ή όπως το πλυντήριον·

ο κόσμος δεν θα ζιει για να δουλεύκει, ο κόσμος θα δουλεύκει για να ζιει·

μες τους ποινικούς κώδικες θα προστεθεί το έγκλημαν της βλακείας, που το διαπράττουν όσοι ζιούν για να κατέχουν ή για να κερδίζουν, αντίς να ζιούν απλά για να ζιούν, όπως τραουδά το πουλλίν με δίχα να ξέρει πους τραουδά, όπως παίζει το μωρόν με δίχα να ξέρει πους παίζει·

σε κανέναν κράτος δεν θα πααίννουν φυλακήν οι νέοι που θα αρνούνται να πάσιν στρατόν, θα καθίσκουν μέσα μόνον τζιείνον που θα θέλει να πάει στρατόν·

οι οικονομολόγοι εθθα ονομάζουν επίπεδον ζωής το επίπεδον κατανάλωσης, ούτε ποιότηταν ζωής την ποσότηταν των πραμάτων·

οι μαείροι δεν θα πιστεύκουν ότι οι καραβίδες σιαίρουνται να τες χογλάζουν ζωντανές·

οι ιστορικοί δεν θα πιστεύκουν ότι οι χώρες σιαίρουνται να τες εισβάλλουν·

οι πολιτικοί δεν θα πιστεύκουν ότι οι φτωσιοί σιαίρουνται να τρων υποσχέσεις·

οι επισημότητα θα πάψει να θεωρεί πους εν αρετή, τζιαι κανένας δεν θα παίρνει στα σοβαρά το άτομον πον έσιει την ικανότηταν να περιπαίζει τον εαυτόν του·

ο θάνατος τζιαι ο ππαράς θα χάσουν την δύναμην τους την μαγικήν, τζιαι ούτε ο θάνατος, ούτε η τύχη δεν θα μπορούν να μετατρέψουν έναν κάθαρμαν σε ενάρετον άνθρωπον·

κανένας δεν θα θεωρείται ήρωας ή βλάκας επειδή έκαμεν τζιείνον που επίστεφκεν δίκαιον, αντίς να κάμει τζιείνον που τον εβόλευκεν καλλύττερα·

ο κόσμος δεν θα ένει σε πόλεμον εναντίον των φτωχών, θα ένει σε πόλεμον εναντίον της φτώσιας, τζιαι η εξοπλιστική βιομηχανία δεν θα έσιει άλλην λύσην που το να φκάλει παττιρτίν·

το φαΐν δεν θα ένει εμπόρευμαν, ούτε η επικοινωνία παζάριν, διότι το φαΐν τζιαι η επικοινωνία εν αθρώπινα δικαιώματα·

κανένας δεν θα πεθανίσκει που την πείναν επειδή κανένας δεν θα πεθανίσκει που την κακοχόνεψην,

τα μωρά τα ξαπόλυτα μες τους δρόμους, δεν θα τα μεταχειρίζουνται σαν τα ποσκούπηα, διότι δεν θα υπάρχουν μωρά ξαπόλυτα·

τα πλουσιόπαιδα δεν θα τα μεταχειρίζουνται σαν να τζιαι ένει χρήμαν, διότι δεν θα υπάρχουν πλουσιόπαιδα·

η εκπαίδευση δεν θα ένι προτέρημαν για τζιείνους που μπόρουν να την πκιορώσουν·

η αστυνομία δεν θα ένει η κατάρα για τζιείνους που δεν ημπόρουν να την γοράσουν·

η δικαιοσύνη τζιαι η ελευθερία, σιαμαίες αρφάες που τες εκαταδικάσαν να ζιούν χώρκα, θα ξανασμίξουν τζιαι θα ξαναζήσουν κολλητές·

μια γεναίκα μαύρη θα εν προεδρίνα της Βραζιλίας τζιαι μια άλλη των Ηνωμένων Πολιτειών, μια ινδιάνα θα κυβερνά την Γουατεμάλαν, τζιαι μια άλλη το Περού·

στην Αργεντινήν οι πελλές της πλατείας του Μάη θα ένει παράδειγμαν διανοητικής υγείας, διότι αρνηθήκαν να ξηχάσουν, στην εποχήν της υποχρεωτικής αμνησίας·

η Αγία Μήτηρ Εκκλησία θα διορθώσει τα λάθη πας τες πλάκες του Μωυσή τζιαι η έχτη εντολή θα διατάσσει "να γιορταστεί το σώμαν"·

η Εκκλησιά θα συντάξει τζια μιαν νέαν εντολήν, που την εξήχασεν ο θεός: "Τίμα την φύσην της οποίας αποτελείς μέρος"·

θα ξαναδεντροφυτεφτούν οι έρημοι του κόσμου τζιαι οι έρημοι της ψυσιής·

οι πορπισμένοι θα εν αισιόδοξοι τζιαι οι χαμένοι θα εν εβρετοί, διότι εν τζιείνοι που επορπιστήκαν τόσον να ορπίζουν, που εχαθήκαν τόσον να υρεύκουν·

θα είμαστιν συμπατριώτες τζιαι σύχρονοι με ούλους που θέλουν το δίτζιον τζιαι την αρετήν, όπου τζιαι αν έτυχεν να γεννηθούν, όποτε τζιαι αν έτυχεν να ζήσουν, με δίχα να εχουν σημμασίαν καμίαν τα σύνορα του χάρτη ή του χρόνου·

δεν θα είμαστιν τέλειοι, η τελειότης θα παραμείνει το βαρετόν προνόμιον των θεών, αλλά σε τούτον τον γαμημένον πελλόκοσμον, κάθε νύχταν θα την ηζιεί το πλάσμαν σαν να τζιαι ήταν η τελευταία τζιαι κάθε μέραν σαν να τζιαι θα ένει η πρώτη.
