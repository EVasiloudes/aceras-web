---
title: 'Κανεί πκιόν. Κάτω η βία, κάτω η συμμορία, κάτω η διχοτόμηση.'
date: 2021-02-14T17:33:00.002+01:00
draft: false
url: 
tags:
  - Blogger Archive
categories: Παλιά
---

[![](https://blogger.googleusercontent.com/img/b/R29vZ2xl/AVvXsEiO1E7QpumJv4zgTzCXTEnNUv7BKgaU0g6eOGi37gg-ouc_hnNAZtHPuGiEaBv8gjawnYt4yCcdEvNux8FWK6UICUk6Olhf6rNdZiRkHBQX-FihoKOLfv4Vn-OMPcr5QDmjcSINWAu6bdY/s320/Capture+d%25E2%2580%2599e%25CC%2581cran+2021-02-14+a%25CC%2580+17.24.34.png)](https://blogger.googleusercontent.com/img/b/R29vZ2xl/AVvXsEiO1E7QpumJv4zgTzCXTEnNUv7BKgaU0g6eOGi37gg-ouc_hnNAZtHPuGiEaBv8gjawnYt4yCcdEvNux8FWK6UICUk6Olhf6rNdZiRkHBQX-FihoKOLfv4Vn-OMPcr5QDmjcSINWAu6bdY/s1752/Capture+d%25E2%2580%2599e%25CC%2581cran+2021-02-14+a%25CC%2580+17.24.34.png)

  

  

  

 Η βία στραβώννει. Η βία φκάλλει μμάθκια τζ̆αι αφήννει πλάσματα στραβά, πατά μες τον βούρκουραν, φακκά με το ματσούτζ̆ιν πας την κκελλέν πισώπλατα, εκτοξέφκει μέταλλα, υγρά, χημικά που προκαλούν πόνον, που φέρνουν θάνατον.

Η κυπριακή δεξιά είναι παιδίν της βίας, o μισταρκός του Άδη του Λιασίδη. Ότι πόλεμος εγίνην εν οργανωτής του. Όποιος επέθανεν στον τόπον από λόγον όι της φύσης, επέθανεν που την δράσην της, είτε τούρτζ̆ικα κάμνει προπαγάνδαν για να κάμει οπαδούς είτε ρωμικά. Η διχοτόμιση εν η αρφή της διαφθοράς, τζ̆αι το κράτος ή το παρακράτος που τσακκίζει κόκκαλα ο τζ̆ύρης τζ̆αι ο αρχηγός. 

Ακόμα ξιθκιαλίζουμεν λείψανα, να βάλουμεν ονόματα πάνω τζ̆αι τζ̆είνοι που τα κάμασιν πουντζ̆ιάζουν τα κέρδη, τζ̆αι τα κέρδη των κερδών, τζ̆αι τους τόκους των κερδών των κερδών, τζ̆αι που τα ππούλια πιλέ που χρεώννουν για να σταμπάρουν τα κέρδη. Η γενεαολογία της δεξιάς εν η γενεαλογία της βίας. Όποιον τραπεζιτικόν λοαρκασμόν με στηβασμένα ριάλια τζ̆αι να πιάσεις, μες την γενεαλογίαν του κάθε στηβασμένου ευρώ θα έβρεις την γενεαλογίαν της σημμερινής συμμορίας που δεν είναι άλλη που την γενεαλογίαν της βίας.

_Μμα γέρασες_, 

είπεν του που τότες ο Λιασίδης, 

_κανεί σε πκι̮όν, εν μιλιούνια γρόνια_

_που ζ̆εις κηφήνα της ζωής, τζ̆αι τρώς τζ̆αι πίννεις γαίμαν…_

_Αναστηθήκαν οι νεκροί, τζ̆ι εστρέψαν τα κανόνια πίσω τζ̆αι καταπάνω σου_

_να σε σκοτώσουν ψέμαν…_

Αυτόν που δεν είσ̆εν ακόμα δει ο ο Λιασίδης είναι πως το ψέμαν εν όπως την Λερναίαν Ύδραν. Κόφκεις μιαν κκελλέν τζ̆αι βλαστούσιν δέκα. Για _να λείψη που το πρόσωπον της γής τζ̆αι να κυβερνήσει το δίτζ̆ιον, να ξαναπλαστεί χαρά τιμή τζ̆αι ζήση_, θέλει ακόμα αγώνες πολλούς.

Που τους αγώνες δεν περισσεύκει κανένας. Ούλλοι οι αριστεροί στην Κύπρον είμαστιν αδέρκια. Ούλλοι έξω που την γενεαλογίαν της βίας, έξω που την γενεαλογίαν του στηβασμένου € είμαστιν. 

Αλληλεγγύη στα θύματα.

Κανεί πκιόν.

Κάτω η βία!

Κάτω η διχοτόμιση, κάτω η διαφθορά, κάτω η χούντες, κάτω η συμμορίες, τζ̆αι ποτζ̆εί τζ̆αι ποδά του συρματομπλέγματος.
