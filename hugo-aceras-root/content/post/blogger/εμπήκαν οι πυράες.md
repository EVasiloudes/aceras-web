---
title: 'Εμπήκαν οι πυράες.'
date: 2008-05-10T20:50:00.004+01:00
draft: false
url: 
tags:
  - Blogger Archive
categories: Παλιά
---

Το κείμενον αυτόν είναι τεχνικής φύσεως για τον βιοκλιματικόν δροσισμόν.  
  
Εμπήκαν οι πυράες. Τα κλιματιστικά βίρα βουρρου βούρρου αρρωστούν την γήν με το διοξίδιον του άνθρακα που εκπέμπει ο σταθμός της Ηλεκτρικής που τα τροφοδοτεί με ενέργειαν, αρρωστουν τζαι τα πλάσματα με το χείριστον εσσωτερικόν περιβάλλον που δημιουργούν για να δώκουν λλίην δροσιάν. Ο θόρυβος που βουννίζει, εκτός που διά πονοτζιαίφαλον σε τζείνους που εν μέσα, σπάζει τζαι τα νεύρα των γειτόνων αν το παράθυρον τους εν κοντά.  
  
Τζιαι το κλιματιστικόν γεννά κλιματιστικόν, διότι άμαν πρέπει να κλείσεις το παναθύριν να μεν ακούεις το κλιματιστικόν του γειτόνου, πρέπει να βάλεις κλιματιστικόν τζαι σου. Να αναπνέεις τζαι σου τα βακτηρίδια τζαι τες μούχλες που δημιουργούνται μέσα στο κκόιλ του κλιματιστικού που την υγροποίησην του υγρού αέρα στο ψυχρόν έλεμεντ. Άσε που ο παραπάνω κόσμος νομίζει ότι επειδή φυσά αέραν το κκόιλ αερίζει τζαι το δωμάτιον. Ο ανίδεος κόσμος επίσεις νομίζει ότι άμαν το βάλεις πας τους 22 βαθμούς εν να κρυάνει η κάμαρη πιό γλήορα. Εγέμωσεν ο κόσμος τζιεγκιές τζαι δεν αναρωθκιέται γιατί. Άμα είσαι δρωμένος τζαι φυσά σου το μαυρογέριμον μες τα ζυνίσια τι περιμένεις κύριε.  
  
Άμα έρτω Κύπρον τζαι θωρώ πως χρησημοποιεί ο κόσμος τον κλιματισμόν με πιάννει απελπισία. Είναι σαν αν πααίννω στην ΑΊτήν τζαι θωρώ 95% του κόσμου αναλφάβητους τζαι δεν ξέρω από που θα έπρεπεν να αρκέψει κάποιος που θέλει να μορφώσει τζείνον τον κόσμον. Από πλευράς φυσικής των κτηρίων, σε αυτόν το επίπεδον είμαστιν στην Κύπρον. 95% βιοκλιματικά αναλφάβητοι.  
  
Θα μου πείτε τί να κάμουμεν. Να μείνουμεν να ψοφήσουμεν που τον κάυσωναν;  
  
Είναι μπροστά σε αυτήν την ερώτησην που με πιάννει η απελπισία τζαι διερωτούμαι "πόθθεν να ρκέψουμεν;"  
  
Να πιάσω το κουρπάτζιην τζαι να αρκέψω του αρχιτέκτονα σου Κύριε που διερωτάσαι αν πρέπει να ψοφήσεις που τον κάυσωναν, οξά της κυβέρνησης που εν έτη 2008 έκαμεν κλιματικούς κανονισμούς διότι την ανάγκασεν η Ευρωπαϊκή ένωση τζαι αντίς να λύσει τα προβλήματα του καλοτζαιρκού λύει τα προβλήματα του σιειμώνα για την θέρμανσην (επειδή στην Ευρώπην κάμνει πολλήν κρυάδαν τον σειμώναν, τζαι επειδή η Ευρώπη αγωνιά να λύσει το πρόβλημαν της με την υπερκατανάλωσην πετρελαίου θέρμανσης, τζαι επειδή η Ευρώπη σαρίζει πρώτα το δικόν της στενόν τζαι επέβαλεν κανονισμούς για να λλιάνει την κατανάλωσην πετρελαίου, τζαι επειδή εμείς πρέπει να συμβαδίσουμεν με το ευρωπαϊκόν κεκτημένον, τζαι επειδή η βουλή δεν είχεν άλλην επιλογήν που να κάμει νόμον σύμφωνα με την ευρωπαϊκήν οδηγίαν που μιλά για θερμομόνωσην των κτηρίων, αντιγράψαμεν τους κανονισμούς που την Ελλάδαν η οποία τους αντέγραψεν τζαι τζείνη που την Γερμανίαν όταν την αναγκάσαν κάποτε τζαι τζείνην να κάμει κανονισμους. Κανονισμούς για το πως θα θερμομονώννουμεν τα σπίθκια μας. Η πυρά όμως ρε Κύριε μπαίνει μεν που τους τοίχους αλλά κυρίως μπαίννει που τα τζιάμια, ατζιαμή. Τον κανονισμόν που επιβάλλει του κόσμου να πιορώσει 3 με 5 σιηλιάδες λίρες παραπάνω για να θερμομονώσει τους τοίχους τι να τον κάμεται άμαν τα 2/3 τζαι βάλε της πυράς μπαίννει που τα παράθυρα; Πούν τον κανονισμόν για τα σκίαστρα; Στην Ελβετία που έχει 2 φορές λλιόττερην πυράν τζια ο κανονισμός για τα σκίαστρα έχει 10 χρόνια που εν αναγκαστικός...)  
  
Τέλος πάντων έστω τζαι αν δεν έχει κανονισμούς που να αναγκάζουν τους βιοκλιματικά αναλφάβητους αρχιτέχτονες να σχεδιάζουν τα σπίθκια σωστά ( άσε που στην Κύπρον ακόμα συγχίζουμεν αρχιτέκτοναν με πολιτικόν μηχανικόν, ο οποίος παρεπιπτώντως είναι επίσεις βιοκλιματικά αναλφάβητος), από κάπου πρέπει να αρκέψουμεν.  
  
Να λοιπόν μερικές συμβουλές.  
  
1\. Αν προκειται να κτίσεις σπίτιν, έβρε αρχιτέκτοναν που ξέρει από βιοκλιματικήν αρχιτεκτονικήν. (έχει έναν 5 % που ξέρουν και αν τύχει να έχει κανέναν πο τούτους που θκιαβάσει το ποστάκιον τούτον, να μην θιχτεί, δεν βάλλω όλους τους αρχιτέκτονες στο ίδιον τσουβάλιν, μόνον το 95% έβαλα).  
  
2\. Αν το σπίτιν σου εκτίστην τα τελευταία 10-15 χρόνια βράσε ρίζιν. Είναι ακόμα πολλά τζουνούρκον για να αρκέψεις να ξοθκιάζεις για να του διορθώσεις τες χοντροειδής του βιοκλιματικές ανωμαλίες.  
  
3\. Αν το σπίτι σου εν παλιόν τζαι σηκώνει έργα για να το φρεσκάρεις προώθα θα εξής:  
\- Θερμομόνωσην του ταβανιού. Τουλάχιστον 8-10 πόντους. Όχι πουμέσα. Πόξω. (για να εξηγήσω γιατί όχι πουμέσα πρέπει να γράψω ολόκληρην ιστορίαν...)  
\- Διπλά τζιάμια με U value 1.1 W/m2K. Δεν ξέρω αν τα φέρνουν αυτά στην Κύπρον αλλά τζαι αν μεν τα φέρνουν αξίζει τον κόπον να σκαλίσεις να τα εύρεις. Είναι τζιάμια με infrared thermal mirror, enan treatment της εσσωτερικής πλευράς του τζιαμιού που αντανακλά την υπερυθρην ακτινοβολίαν προς τα μέσα τζαι δεν αφήνει την ενέργειαν να διαφεύγει. Έχουν επίσεις μέσα αργόν ή κρυπτόν αντίς για αέραν. Προσοχήν επίσεις αν βάλετε αλουμίνια να έχουν διακοπήν της θερμικής γέφυρας. Αν εν πλαστικά θκιαλέξετε τα να έχουν Uπλαισίου=1.3 W/m2K. Τα τζιάμια με U<1.3 W/m2K στοιχίζουν μόνον 5-7% παραπάνω που τα στάνταρντ που χάννουν 2 - 2 1/2 φορές παραπάνω ενέργειαν (U>2.5 W/m2K)  
\-Να βάλετε φυλλαράκια ή ότιδήποτε άλλον που να κάμνει αρκετήν σκίασην άμαν φακκά ο νήλιος πας το τζιάμιν. Να το ξέρεται η πυρά εν που τα τζιάμια τζαι που τα παράθυρα που μπαίννει μέσα. Τα σκίαστρα ανοικτού χρώματος απορροφούν λλιόττερην ενέργειαν.  
\-Αν οι όψεις εν φθαρμένες, τότε αξίζει τον κόπον, αντίς να τες ξανασουβατίσετε να τες θερμομονώσετε πρίν. 6 πόντους θερμομόνωση εν καλή. 8 εν καλλύττερα. Αν το κάμετε προσέξετε τες θερμικές γέφυρες, δηλαδή πως ενώννονται τα παράθυρα με την θερμομόνωσην τζαι πως συνδέεται η θερμομόνωση της οροφής με αυτήν των όψεων. Τζιαι μεν κάμετε την βλακείαν να ακούσετε τον αρχιτέχτοναν σας που θα σας πεί βάλετε πογιάν γρίζαν για να είναι αισθητικά in. Απλά θα απορροβά παραπάνω βράστην ο τοίχος τζαι να κάμνει τον γειτονικόν χώρον θερμικά αφόρητον.  
  
Αν δεν κρατείται λευτα να κάμετε θερμομόνωσην της οροφής εν πρόβλημαν. Άμαν φακκά ο νήλιος πας την πλάκαν, η θερμοκρασία του τσιιμέττου φκαίννει πας τους 45-50 βαθμούς. Αν ήβρετε τζαι κανέναν ατζιαμήν που σας έκαμεν υγρομόνωσην τζαι έβαλεν κατράν που πάνω τζαι εν μάυρην η ταρράτσα, φκάλλει 50-70°C. Η θερμότητα ταξιδεύει μέσα στην πλάκαν τζαι το κύμμαν της βράστης φτάννει προς τα μέσα από τα μεσάνυχτα μέχρι η ώρα 3 το πρωίν. Εν τζείνην την ώραν που δρώννετε τζαι ποδρώννετε μες τα ρούχα τζαι έρκουνται σας οι εφιάλτες ότι χογλάζετε μες την κόλασην με καμπόσες τιτσίρες (ή τίτσιρους) τες (τους) οποίους δεν μπορείτε όμως να τους τζίσετε διότι όλα τα σώματα της κόλασης ανοίκουν στον διάβολον. Να φανταστήτε ότι η εσσωτερική θερμοκρασία μιας τσιμεττόπλακας η ώρα 2 το πρωίν εν 33°C ενώ η θερμοκρασία του αέρα εν γύρω στους 25°C. Η πιο φτηνή λύση αν δεν μπορείτε να θερμομονώσετε την πλακαν σας είναι να την ασπρίζετε κάθε Απρίλλην. Ή με τσιμέττον άσπρον ή με ασβέστην. Να είναι άσπρη σιόνην. Η ασημοπογιά εν μαλακία. Η θερμοκρασία της πλακας με άσπρην πογιάν δεν ξεπερνά τους 33°C καταμεσήμερα τζαι τους 27°C πουμέσα τα μεσάνυχτα που τζειμάσται. Άλλες τέχνες για να μεν κρούζει η πλάκα τζαι να σας πλακώννει το κύμμαν της βράστης τα μεσάνυχτα είναι να φκάλετε κλίμαν πας την ταρράτσαν. Έσιει επίσεις που την ραντίζουν το μεσομέριν αλλά το νερόν πούντο.  
  
Εάν δεν έχετε πανζούρια, φυλλαράκια, στόρια η ξερω γω τι άλλον για να σκιάζετε τα τζιάμια, πάλε βράσε όριζαν. Πρέπει να εβρετε τρόπον να κόφκετε τον νήλιον να μεν ημπαίννει μέσα. Τζείνοι που νομίζουν ότι το κάμνουν με εσσωτερικές κουρτίνες ή εσσωτερικά στόρια έχουν απλά αυταπάτες. Αντίν να μπάιννει ο νήλιος κατευθείαν τζαι να βράζει τον τόπον γυρόν που το παράθυρον, κόφκεται που την κουρτίναν, τραβά την βράστην η κουρτίνα τζαι την εκπέμπει μετά λλίην λλίην διώντας την ιδέαν ότι γίνεται σκίαση. Έναν εσσωτερικόν σκίαστρον κόφκει μόνον 10-20% της βράστης ανάλογα με το χρώμαν της κουρτίνας. Τα φίλτρα τα αυτοκόλλητα πας τα τζιάμια είναι μεγάλη απάτη, κουστίζουν πολλά, γεμώννουν την πούγκαν της 3M ή όποιασδήποτε άλλης εταιρίας που σας τα πουλεί τζαι η απόδωση είναι μετριότατη. Φυσικά στην αστοσιάν φελά τζαι το χαλάζιν αλλά εν λλίον απογοητευτικόν να θέλετε να λύσετε το υδατικόν πρόβλημαν με το χαλάζιν.  
  
Πές ότι εκανονίσετε την ταρράτσαν σας να μεν βάλλει πυράν (θερμομόνωσην ή άσπρισμαν), πες ότι έσιεται πανζούρια, φυλλαράκια, στόρια εξωτερικά, αυτόν που απομένει τώρα είναι να κόφκετε έξω τον αέραν άμαν εν βραστός (που τες 9 το πρωίν μέχρι τες 8 την νύχταν) τζαι να τον βάλλετε μέσα άμαν εν κρυός (που τες 8 την νύχταν μέχρι το πρωίν. Θα μου πείτε πως να το κάμω αφού βουννίζει το κλιματιστικόν του γείτωνα, σφυρούν τα λάστιχα των μπαστάρτων της γειτόνισσας, παίζει το μαγνητόφωνον των εφήβων του άλλου γείτου... Ο θόρυβος εν άλλον προβλημαν, αλλά πες ότι, ή εσυνηθίσατε τον θόρυβον, ή είσαστιν προνομιούχοι σε ύσηχην περιοχήν.  
  
Εάν η ταρράτσα σας δεν τραβά την πυράν, εάν τα τζιάμια σας είναι θερμομονωμένα τζαι σκιασμένα, ενάν αερίζετε με ελάχιστον αέραν κατά την ημέραν τζαι πολλήν κατά την νύχταν, θα έχετε μέσα 8-10 βαθμούς λλιόττερους την ώραν του μεγάλου καύσωνα τζαι 2-3 βαθμούς λλίόττερην μεσην θερμοκρασίαν παρά την εξωτερικήν. Κανονικά δεν χρειάζεσται κλιματιστικόν, αλλά τζαι να βάλετε θα δουλεύκει πολλά λλίον. Εάν βάλετε έναν ανεμιστήραν του τταβανιού τότε σίουρα δεν θέλετε κλιματιστικόν. Λλιανίσκει την θερμοκρασίαν που αισθάνεσται κατά 3 βαθμούς. Μπορείτε επίσεις να σφογκαρίσετε κατά τες ώρες του μεγάλου καύσωνα, ρίφκει κατά 1-2 βαθμούς την θερμοκρασίαν του δαπέδου. Εννοείτε ότι πρέπει να προσπαθείτε μειώννετε στο ελάχιστον την χρήσην όποασδήποτε ηλεκτρικής ή άλλης συσκευής που φκάκκει βράστην. Οι λάμπες οι οικονομικές φκάλλουν 6 φορές λλιόττερην βράστην. Το μαείρεμαν φκάλλει βράστην, τζαι σε αυτήν την περίπτωσην καλλύττερα να κλείετε την κουζίναν να μεινείσκει η βράστη μόνον τζειμέσα.  
  
Το πρόβλημαν του αερισμού εν μεγάλη παγίδα. Η κίνηση του αέρα κάμνει μας να νοιώνουμεν πιό άνετα (3 βαθμούς κάτω που την πραγματικήν θερμοκρασίαν). Αννοίουμεν τα παράθυρα να κάμνει ρεύμαν. μέχρι τες 9 το πρωίν καλώς. Η θερμοκρασία έξω εν κάτω της θερμοκρασίας μέσα. Μετά όμως έξω αρκεύκει η πυρά. Δεν την νοιώθουμεν όμως διότι το ρεύμαν μας ψύχει. Ψύχει το σώμαν μας όμως εξατμήζοντας τον ιδρώταν, θερμαίνει τους τοίχους μας όμως διότι ο αέρας ο έξω εν πιο βραστός. Ππέυτουμεν έτσι στην παγίδαν να θερμένουμεν το σπίτιν τζαι μετά να τραβούμεν την μανίκαν της βράστης κατά το απόγευμαν. Σε έτσι περιστάσεις μόνον το κλιματιστικόν μπορεί να διορθώσει την κατάστασην. Το ίδιον αν εξιχάσετε ήν αν δεν εχετε την δυνατότηταν να σκιάσετε έστω τζαι έναν παράθυρον. Να φανταστείτε ότι έναν παράθυρον ασκίαστον ισοδυναμεί με μιαν σωπούαν θέρμανσης. Εν λλίον βλακείαν αν έχεις που την μιαν σωπούαν τζαι που την άλλην κλιματιστικόν.  
  
Στην νότιαν Γαλλία τζαι σε μερικές περιοχές της Ελλάδας ο κόσμος εκατάλαβεν ότι το σπίτιν την ώραν της μεγάλης πυράς πρέπει να είναι κλειστόν τζια σχεδόν σκοτεινόν για να μένει δροσερόν. Σε τούτες τες περιοχές, τα παράθυρα εν εφοδιασμένα τούλιν (σίτες λαλούν οι καλαμαράες) για να κόφκουν τα κουνούπια έξω την νύχταν, τζαι με σίερα ή φυλλαράκια που αννοίουν τελια για να κόφκουν έξω τον κίνδυνον διάρρυξης αφήνοντας ελεύθερον να αέραν να μπαίννει έσσω την νύχταν.  
  
Σπίτιν που εν αννοιχτόν την ημέραν τζαι κλειστόν την νύχταν είναι σπίτιν που θέλει κλιματιστικόν. Σπίτιν που εν κλειστόν την ημέραν τζαι αννοχτόν την νύχταν, αν έχει καλήν σκίασην πας σε ούλλα τα τζιάμια τζαι αν δεν τραβά βράστην που την ταρράτσαν δεν θέλει κλιματιστικόν, το πολλήν πολλήν να θέλει κανέναν ανεμιστήραν.  
  
Για τα γραφεία, άλλου παπά ευαγγέλιον. Θέλει άλλην ειδικήν ανάρτησην  
  
  
  
Σαν απάντησην για τη Δρακούνα βάλλω μια γραφική παράσταση  
[![](https://blogger.googleusercontent.com/img/b/R29vZ2xl/AVvXsEiIfyeAby9keEms31jQvtSH_mJLySUFkjoCsuBAm8wzuUA0QJi-Vn3f1diTt67TnfcIpwk86hQ3rfoY_yqnJ8z_0NIHcWZ_8PbeNokb7R2MNSf2vxW_HZKCKo2nBV2K31t1tTKm6s-WEhM/s400/reflectance.jpg)](https://blogger.googleusercontent.com/img/b/R29vZ2xl/AVvXsEiIfyeAby9keEms31jQvtSH_mJLySUFkjoCsuBAm8wzuUA0QJi-Vn3f1diTt67TnfcIpwk86hQ3rfoY_yqnJ8z_0NIHcWZ_8PbeNokb7R2MNSf2vxW_HZKCKo2nBV2K31t1tTKm6s-WEhM/s1600-h/reflectance.jpg)  
©2003 Big Rivers Electric Corporation
