---
title: 'Ως που θα φτάσει η ξεφτίλα του Πολίτη;'
date: 2012-10-15T22:20:00.000+01:00
draft: false
url: 
tags:
  - Blogger Archive
categories: Παλιά
---

Δέτε που εκατάντησεν σύχρονη εφημερίδα που κάποτε έθελεν να παίζει τζιαι ρόλον για τον εκσυχρονισμόν της κυπριακής κοινωνίας (mon oeil)

  

[![](https://blogger.googleusercontent.com/img/b/R29vZ2xl/AVvXsEiZpsY68GKmo60cGj6sn-QFP1rFjOcgEStut5feVQYHQydMr1Zp8bDR0WrdQ5uS69bMwpzKkev3YidsiSCgabR95GfUzQlH2AYGLGF3y2vuYKe3HHRvJoFD2p59od2AfzHuvoO96eYufog/s320/%CE%A0%CE%BF%CE%BB%CE%B9%CF%84%CE%B7%CF%82.png)](https://blogger.googleusercontent.com/img/b/R29vZ2xl/AVvXsEiZpsY68GKmo60cGj6sn-QFP1rFjOcgEStut5feVQYHQydMr1Zp8bDR0WrdQ5uS69bMwpzKkev3YidsiSCgabR95GfUzQlH2AYGLGF3y2vuYKe3HHRvJoFD2p59od2AfzHuvoO96eYufog/s1600/%CE%A0%CE%BF%CE%BB%CE%B9%CF%84%CE%B7%CF%82.png)

  

\*δειγματικό απόσπασμα από τον πολίτη της κυριακής 

  

  

Επιτρέπει στον εαυτόν της να δημοσιέφκει ονομαστικά τον μισθόν έξι εργαζομένων, μη σεβόμενη με δεοντολογίαν, με προσωπικά δεδομένα, με ατομικά δικαιώματα.

  

Δημοσιέφκει τους μισθούς αθρώπων που πρέπει να επιβιώσουν είτε μακρυά που τες οικογένειες τους, είτε συντηρώντας τες στες πιο ακριβές πόλεις της Ευρώπης, αστίζοντας τους υπόλοιπους δημοσίους υπαλλήλους να τους συγκρίνουν με τον δικόν τους μισθόν τζιαι να τους φθονούν. Θεωρεί ότι κάμνει τζιαι ερευνητικήν δημοσιογραφίαν, ότι προασπίζεται το δίκαιον... Εφτάσαμεν εις το σημείον να μεν ηξεχωρίζουμεν το δίκαιον που τον άκρατον λαϊκισμόν που τον αζουλεύκουν τζιαι τα πιο ακροδεξιά λαϊκιστικά κόμματα της Ευρώπης. 

  

Με το να νεκατώννουν τον μισθόν των αθρώπων προσθέτοντας του τα έξοδα διαβίωσης τζιαι τα μεταφορικά στο εξωτερικόν, στραβώνουν τον αναγνώστην τζιαι τον παρασύρουν στο να νοιώθει αδικίαν τζιαι κατ΄επέκτασην μίσος, φθόνον, προς τους "προνομιούχους" που πιάννουν "αστρονομικούς" μισθούς.

  

Εν προνόμιον ρε να αφήνεις τους δικούς σου τζιαι δουλέφκεις στο εξωτερικόν; Εν μισθός το επίδομαν πον να πιάσει κάποιος για να πληρώσει το ενοίκιον στο Λονδίνον που εν 3 με 5 φορές ψηλόττερον που την Λάρνακαν τζιαι την Λεμεσόν;

  

Τζιαι το να βάλλεις έναν μισθόν χωρίς να λαλείς με είντα προσόντα, με είντα καθήκοντα, με πόσην υπηρεσίαν έσιει τζιείνος που δουλέφκει τί κάμνεις; Παροτρίνεις έμμεσα στον φθόνον τον αμόρφωτον κούσπον που έπαιζεν το πουλλίν του που ήταν νέος τζιαι δεν εδούλεψεν ποττέ του να μάθει, να σπουδάσει, να επενδύσει σε μάστερ, σε δοχτοράτα, που δεν έκαμεν τίποτε στην ζωήν του τζιαι εκατάντησεν άχρηστος  για την οικονομίαν να πουλεί τον ψήφον του σε κανέναν κόμμαν να τον βάλει έκτακτον στα δημόσια έργα ή να σαρίζει σε κανέναν δήμον. Παροτρύνεις τον να συγκρίνει τον μισθόν του με τα "υπέρογκα" ποσά τζιαι να το βρίσκει σκάνδαλον... Τζιαι ο ένας δημόσιος υπάλληλος, τζιαι ο άλλος. Ε όι κύριε, δεν εν το ίδιον.

  

8 000 € πιάννει τα ένας μέσος μηχανικός στην Γαλλίαν ή στην Γερμανίαν με 5 χρόνια πείραν, μια ανώτερη ιδιαιτέρα γραμματέας νου Βέλγου δικηγόρου, ένας πωλητής που κάμνει καλόν τζίρον πουλώντας πανάνες της Τσικίτα ή τσιάρα του Φιλίπ Μορίς στην Ευρώπην. Χωρίς να δουλεύκει στο εξωτερικόν. 

  

Τι θελετε δηλαδή; Πέτε μας να καταλάβουμεν τζιαι μεις. Να κλείσουν τες αντιπροσωπίες του κοτ στην Ευρώπην; Να πετάξουν έξω τους επαγγελματίες του τουρισμού τζιαι να πέψουν τους έκτακτους του Δήμου Αγλαντζιάς που στοιχίζουν λλιόττερον; Οξά να πέψουν τους έγκριτους δημοσιογράφους του Πολίτη νακάμουν την δουλειάν; Άμαν ηξηλώσουν τζιαι την υπηρεσίαν του μόνου οικονομικού τομέα που έμεινεν να αποφέρει κέρδη, ποιός εν να φέρνει στον τόπον συνάλλαγμαν;

  

Η δουλειά παραπληροφόρησης που επιάσαν οι γύπες τούτου του επιπέδου δημοσιογραφίας δεν διαφέρει που την δουλειάν που κάμνουν κάτι γύπες του ρατσισμού που δημοσιέφκουν ονομαστικά τα επιδόματα που "διά η Σωτηρούλλα" στον τάδε τζιαι τζιαι στον τάδε αναγιωτόν της "τούρκον έποικον". Δεν διαφέρει που την πληροφορίαν για το τσιέκκιν με τες 7΄000 € του τάδε "πολύγαμου" μουσουλμάνου λαθρομετανάστη.

  

Προτείνω στον Κώσταν Κωσταντίνου να παραιτήσει να ασχολείται με την ξεφτίλαν του Αρχιεπίσκοπου τζιαι με του Κουλία τζιαι να πιάσει τζιείνην που έσιει γιώρκιν μες την εφημερίδαν του. Μάσσιαλλα έσιει πόλικην.

  

Α! τζιαι μιαν τζιαι εγράψαμεν κάτι για τούτην την φυλλάδαν τζιαι ίσως κάποιος μπει στον κόπον να μας θκιαβάσει, καρτερώ μιαν απολογίαν που τους οικονομολόγους της που εσυγκόψαν την ζημιάν της ηλετρικής που την έκρηξην στο Μαρί σε 3.5 δισεκατομμύρια €. Τελικά έφκηκεν στα 200 εκατομμύρια. 3500 διά 200 φκάλλει μας 17.5 φορές. Δεν μιλούμε για 17.5% λάθος, μιλούμεν για 1750%. Χωρίς απολογίαν, ρισκάρετε να θεωρούμεν ούλλες τες πληροφορίες που φκάλλετε στα "αντικειμενικά τεκμηριωμένα" ρεπορτάζ που βάλλετε ότι εν της ίδιας ακρίβειας.

  

Για τους μισθούς των golden boys της Λαϊκής τζιαι της Τράπεζας Κύπρου εν ήβρεν κανέναν δημοσιογράφον να βάλει ο Πολίτης να κάμει ρεπορτάζ; Pourtant... Για τους μισθούς των ποδοσφαιριστών, για το πόσα τους πουλούν τζιαι πόσα τους γοράζουν οι οργανισμοί που ζιούν με δημόσιες επιχορηγήσεις τζιαι κάμνουν τζιαι την εφημερίδαν να ζιεί γεμόννωντας της τες μισές σελίδες της, έν ήβρεν να κάμει κανέναν ρεπορτάζ.

  

Σταματώ διότι αν ηγράψω αλλο μιαν φράσην θα αρκέψω να βρίζω το κάθε καθίκιν ρατσιστήν τζιαι μπορεί να πιάσει πολλούς το κολάνιν.

  

Μερικές απόψεις μου για τους δημόσιους υπάλληλους έβαλα τες στο κείμενον της προηγούμενης ανάρτησης.
