---
title: 'Γιατί γράφω τζιαι και όχι τζαι στα Κυπριακά'
date: 2011-04-10T15:59:00.003+01:00
draft: false
url: 
tags:
  - Blogger Archive
categories: Παλιά
---

[![](https://blogger.googleusercontent.com/img/b/R29vZ2xl/AVvXsEhR2UxqRJiZy-kLaX1OY7Bo2QNlarS0T6fHmhMPI_2l3CZ_S1GMj6W99XVFbJnr4jW_Bmk5oQOmOZM0LbMGx9WrWuIaQbnc18_6HgpD0wKfn_46P6TrCXxXtLO0hXWDOB_LP-6zDyR6hxM/s320/%25CE%259A%25CF%2585%25CF%2580%25CF%2581%25CE%25B9%25CE%25B1%25CE%25BA%25CE%25AE+%25CE%25B3%25CF%2581%25CE%25B1%25CF%2586%25CE%25AE.jpg)](https://blogger.googleusercontent.com/img/b/R29vZ2xl/AVvXsEhR2UxqRJiZy-kLaX1OY7Bo2QNlarS0T6fHmhMPI_2l3CZ_S1GMj6W99XVFbJnr4jW_Bmk5oQOmOZM0LbMGx9WrWuIaQbnc18_6HgpD0wKfn_46P6TrCXxXtLO0hXWDOB_LP-6zDyR6hxM/s1600/%25CE%259A%25CF%2585%25CF%2580%25CF%2581%25CE%25B9%25CE%25B1%25CE%25BA%25CE%25AE+%25CE%25B3%25CF%2581%25CE%25B1%25CF%2586%25CE%25AE.jpg)\*  
Εξεκίνησα μιαν κουβένταν με διάφορους φίλους που γράφουν κυπραίικα για την γραφήν της Κυπριακής. Εφκήκαν ωραίες κουβέντες για την κατάστασην σήμερα της κυπριακής γραφής τζιαι για το πως ηφκαίννουν πουπάνω οι διάφοροι που την ηγράφουν ψηφιακά. Εμιλήσαμεν για την έλλειψην θκυο τριών γραμμάτων, για το πρόβλημα του να γράψεις κότσσινον, σσιστρίν, σσιυλλίν, αψιού, μπυζιά-μπιζιού, τοκ. (τοκ σημαίνει τζιαι ούτω καθεξής τζιαι όσους δεν εκαταλάβαν)  
  
Εξεκίνησεν τζιαι μια προσπάθεια που φοιτητές του ΤΕΠΑΚ να καταγράψουν τες διάφορες γραφές της Κυπριακής λαλιάς τζιαι να ερμηνεύσουν το γιατί εφανήκαν. Είπα να καρτερώ να φκάλουν πόρισμαν πριν να πάρω τελικές αποφάσεις για την στάσην μου ως προς την γραφήν. Έχω πρόβλημαν να σας πω, διότι σκέφκουμε μιαν ημέραν να δημοσιεύσω κάτι τζιαι δεν ηξέρω πως να το γράψω. Να το κάμω όπως θα το έγραφα πας το μπλογκ τζιαι στες εφημερίδες που μου δημοσιεύκουν; Να το κάμω όπως τον Χαμπήν ή τον Γιαγκουλλήν με τα τερτζιελλούθκια; Επαραπέμψαν με τζιαι σε μιαν κορούν που έκαμεν μιαν ολοκληρωμένην μελέτην για την κυπριακήν γραφήν, αλλά κρατά την μυστικήν ως που να της την δημοσιεύσουν κάπου. Bon. Στην Κύπρον όλα τζιυλούν με το πάσον τους, εν τζιαι εν να σπάσω να σας καρτερώ κοπέλια να προχωρήσω.  
  
Λοιπόν, τελικά η γραφή μου θα μείνει ουσιαστικά έτσι όπως είναι (έσιει επί μέρους θέματα που σηκώννουν ψάξιμο). Δεν πρόκειται να αλλάξω τίποτε.  
  
ΔΕΝ ΘΑ ΕΙΣΑΞΩ ΤΕΡΤΖΙΕΛΛΟΥΘΚΙΑ όσον τζιαι αν έχουν πλάκαν τζιαι όσον τζιαι αν αθθυμίζουν πραγματικήν γλώσσαν με τα δικά της τερτίπια. Πάει τζιαι η νοσταλγία τζιαι προς τζιείνες τες εκδόσεις των κυπριακών γραφών με γραφτά του Νεάρχου Κληρίδη ή τες εκδόσεις των Κύπριων επών. Όσον τζιαι αν διούν μιαν γραφήν ακριβείας που δεν αφήννει πολλά περιθώρια να την παραπροφέρει κάποιος που δεν γνωρίζει τη γλώσσαν καλά (ένας καλαμαράς για παράδειγμαν ή ένας Λευκωσιάτης, ή ακόμα ένας που νεώτερην γενιάν όταν θκιαβάζει παλιώττερους.). Αλλά τι πειράζει αν δεν είναι τζιαι πολλά ακριβείας η γραφή; Τα Εγγλέζικα ή τα Γαλλικά είναι ακριβείας; Έσιει μιαν φάουσαν γράμματα που δεν προφέρουνται, άλλα που προφέρουνται διαφορετικά ανάλογα με τες περιστάσεις, άλλα που αλλάσσουν μπροστά ορισμένα γράμματα τζιαι που μεινίσκουν αμετάβλητα μπροστά που άλλα... Τερτζιέλλια έξω. Να θέλουμεν τζιαι κκίπορτ λέιαουτ τζιαι χάρτγουέαρ μεταλλαγές πας τα κινητά. Θα περάσουμεν με αυτά που έχουμεν: 24 γράμματα έχει το ελληνικό αλφάβητο μας, και φωτίζουν την Κυπριακή μας την γενιά, και μας δείχνουν φωτεινό το δρόμο, για να φέρουμε τη λεφτεργιά. Λευτεριά γράφουμε, όχι λεφτεργιά. Θωρείτε τζιαι οι καλαμαράες έχουν πρόβλημαν να γράψουν ούλλους τους ήχους της γλώσσας που μιλούν με 24 γράμματα. Λες καλοκαιρία, λες καίριο αλλά καλοκαίρια (δηλαδή καλοκαίργια).  
  
Ωραία. Πέραν που τα 24 γράμματα (συν το ς), τα επίσημα ελληνικά προσφέρουν μας τζιαι έναν άλλον εργαλείον για να φτιάξουμεν τους ήχους που θέλουμεν. Το βραχύν ι, το γιώτα έχει πολλές φορές την ιδιότηταν να αλλάσσει την προφοράν του συφφώνου που το προηγήται. Το ρρου του καινούριου γίνεται ργ. Δεν λες καινούριο όπως λες φρούριο. Μμμμμ! Αυτόν θα μας δώσει πολλές λύσεις. Ίσως όι όλες, αλλά πολλές. Τες παραπάνω.  
  
Ανέτρεξα στες αναρτήσεις μου που το 2007 μέχρι σήμερα. Ότι γράφω φκαίννει αυθόρμητα. Δεν έκατσα να κάμω «την θεωρίαν του τζιαι» πριχού να γράψω τον δράκον που το νερόν πριν δέκα χρόνια. Έγραφα όπως έρκετουν. Έτσι εσυνέχισα τζιαι μετά, παρόλον που τωρά τελευταία προσπαθώ να έχω μια πιο δομημένην γραφήν. Τι δομημένην δηλαδή. Να γράφω πάντα την ίδιαν λέξην με τον ίδιον τρόπον, τζιαι να έχει η γραφή κάποιαν συνοχήν τζιαι κάποιαν συνέπειαν.  
  
Στες πρώτες αναρτήσεις, μέχρι τες 7 Αυγούστου 2008 έγραφα «τζαι», «τζεινος», «τζαμαί». Επαρατήρησα τζιαι στα σχόλια των αναρτήσενω. Πριν τούτην την ημερομηνίαν όλα ήταν με «τζαι». Είχεν σχολιαστές που εγράφαν «τζιαι». Ο Λέξιπένητας, η Ψυχία, η irma la douce - Paris. H Σταλαματιά που τότες ήταν Νοσταλγία έγραφεν «τσιαι». Το τσιαι όμως φκάλλει μου τσιου όπως στο Τσιετσενία. Είχα καταλάβει αμέσως ότι πρόκειται για Κυπραίαν ξενιτεμένην. Αθθυμούμαι, στα πρώτα βήματα της μπλογκοσφαίρας, όταν εγύρευκα κυπριακά μπλογκς επάαιννα πας την αναζήτησην του μπλόγκσποτ τζιαι έβαλλα «τζαι». Έφκαλλεν μου καμιάν πεηνταρκάν μπλογκς. Τι εγίνην όμως μετά τες 7 Αυγούστου 2008 τζιαι εγύρισεν η γλώσσα μου στο «τζιαι», «τζιείνος», «τζιειαμαί»; Μυστήριον μέγα.  
  
Εξεκίνησα μιαν έρευναν για να καταλάβω. Εκοίταξα τα σχόλια. Τζιαι στα σχόλια που τζιείνην την ημέραν δεν εξαναγράφτην «τζαι». Εκοίταξα τα προηγούμενα σχόλια άλλων στο μπλογκ μου. Έθελα να δω ποιος επέδρασεν πάνω μου τζιαι εγύρισα το χωρίς να το καταλάβω. Τελικά δεν είναι άθρωπος που επροκάλεσεν τούτην την αλλαγήν αλλά η αλλαγή λογισμικού σύνταξης. Πριν που τούτην την ημερομηνίαν εχρησιμοποίουν το Γουόρντ της Μάικροσοφτ. Αυτήν την εταιρίαν την απεχθάνομαι. Να έχεις μάκκιντος τζιαι να κουλιαντηρίζες τες παλιοσαραβάλλες του Μπιλ Γκέιτς είναι μεγάλη κατάρα. Το Ππέιτζ όμως του Μάκκιντος δεν είχεν διορθωτήν τζιαι δεν είχα επιλογήν. Αν έθελα να περιορίσω λλίον τουλάχιστον τα χοντροειδή ορθογραφικά λάθη έπρεπεν να χρησιμοποιώ διορθωτήν. Από τσιλ σε τσιλ έδωκα πάνω σε έναν πανάρχαιον διορθωτήν των ελληνικών για τα μάκκιντος: το άσπελ. Είναι πρόγραμμαν ελευθέρων προγραμματιστών. Υιοθέτησα το. Είναι κάτι το απίθανον. Παρόλον που δεν έχει κυπριακήν διάλεκτον, το να διορθώννει στα ελληνικά, βοηθά πολλά. Πεήντα τοις εκατόν των λέξεων εν οι ίδιες. Θωρείς, το «θωρείς» τζιαι το «ίδιες» εν οι ίδιες λέξεις τζιαι στην επίσημην τζιαι στην Κυπριακήν διάλεκτον. Τζιαι το «επίσημην», παρόλον που σου το σημειώννει κοτσινούιν ότι τάχα μου εν λάθος, άμαν φύεις το τελικόν ν, θωρείς ότι το υπόλοιπον εν σωστόν. Ε λοιπόν που τες 7 αυγούστου 2008, η βάση όλων μου των γραφτών είναι πάνω στο Πέιτζ τζιαι όχι πάνω στο Γουόρντ. Ήταν η ημερομηνία που εξεκίνησα να κάμνω τζιαι το δικόν μου λεξικόν στον διορθωτήν του Άσπελ. Τσιλλάς το δεξιόν αμμάτιν του ποντικουθκιού τζιαι προτείνει σου αν θέλεις να προσθέσεις μιαν λέξην στον κατάλογον των σωστών λέξεων. Κάμνω το που τότες συστηματικά τζιαι προσθέτω κυπριακές γραφές στον κατάλογον του ελληνικού ορθογράφου. Ε, όταν έπρεπεν να προσθέσω την λέξην «τζαι», τζιαι την λέξην «τζιείνος» εδιερωτήθηκα αν εν σωστόν να την προσθέσω σαν «τζαι» ή σαν «τζιαι». Σαν «τζιείνος» ή σαν «τζείνος». Ο κύβος ερρίφθην. Το «τζιαι» εκτόπησεν το «τζαι». Μάλλον ο λόγος ήταν για να υπάρχει συνοχή με το «ζιω», με το «ττοππουζιά» με το «τζιαιρόν» που έγραφα ήδη που τον τζιαιρόν του «τζαι». Όταν εχρειάστηκεν να κάμω μιαν μικρήν μετασκέψην πάνω στην χρήσην του ι για να κάμνω το σού shου επέλεξα, μάλλον αυθόρμητα διότι δεν αθθυμούμαι για καμιάν έρευναν, να χρησιμοποιώ το ι για να δηλώννω του αναγνώστη ότι σκέφτουμαι tje τζιαι όχι tze.  
  
Γιατί να θέλω να το δηλώννω τζιαι να μην το αφήνω στον αναγνώστην; Έχω λόγον. Θεωρώ αποδεκτόν να έχει λέξεις για τες οποίες έχεις εμπιστοσύνην στον αναγνώστην πως θα τες προφέρει. Δεν νομίζω να έχει Κυπραίον που να δει Αίγια κότσινη που πάεις τζιαι να θκιαβάσει το κότσινη όπως τον κότσιφαν. Άμαν όμως για σχεδόν όλον σου το κείμενον καρτεράς που τον άλλον να φανταστεί την προφοράν, υπάρχει μέγας κίνδυνος η γραφή να επηρεάση την προφοράν της γλώσσας αντίς να την αποτυπώσει.  
  
Ας πάρουμεν τα τοπωνυμία τζιαι τα Κύρια ονόματα. Εσιόκκαρεν με ένας καφκάς που είχα με την μάναν μου (κατα την περίοδον τζιείνην του Αυγούστου 2008) για το πως προφέρεται το χωρκόν του Ππάπη. Είπα της «επεράσαμεν τζιαι που το Τζιελλάτζιν στην εκδρομήν που επήαμεν». Εδιόρθωσεν με: «Κελλάκιν» λαλούμεν. Μετά που έναν μεγάλον καφκάν είπεν μου ότι τζιείνη πιστεύκει παραπάνω τες ταπέλλες παρά εμέναν. Το ότι εγράψαν οι φωστήρες του υπουργείου Κελάκι άλλαξεν την λέξην σε έναν άνθρωπον που δεν έξερεν το χωρκόν που πρίν. Δεν νομίζω να έχει Τζιελλατζιώτην που να τον αρωτήσεις πόθθεν είναι τζιαι του σου πει που το Κελάκι. Το ίδιον τζιαι με τα επίθετα. Στα νέα δεν λαλούν ο Λιλλίκκας τζιαι να γεμώννει το στόμαν τους, λαλούν ο Λιλικας, όπως λαλείς κάθεται η Λιλίκα στην βεράντα. Για τον Χατζιητοφήν του ΑΚΕΛ όμως λαλούν το Ττοφής τζιαι γεμώννει το στόμαν τους διότι το θκιαβάζουν (εκτός που αν η Κενεβέζου που το παίζει ντίβα καλαμαρού).  
  
Σαν αρχή δηλαδή, δέχουμαι το να αφήννεις κάτι τις ασαφές τζιαι να έχεις εμπιστοσύνην στον αναγνώστην, αλλά δεν πρέπει να το παρακάμνεις, διότι όλοι οι αναγνώστες δεν έχουν εμπιστοσύνην. Για αυτόν δεν υιοθέτησα την γραφήν του Τζιόσιουα που γράφει à la kalamaré αφήννωντας τα τελικά ν τζιαι «έμεινα μια νύχτα θυμούμαι». Πως θα το θκιαβάσει ένας καλαμαράς τούτον; Ξεχωρίζει ότι εν Κυπραίος που το έγραψεν; Αν είχαν όμως τα ννου τους οι λέξεις, όπου τζιαι να το εθώρεν κάποιος ήταν να καταλάβει ότι εν Κυπραίου γράψιμον. Εγώ όταν θκαβάζω τον Τζιόσιουαν απολαμβάννω τον τζιαι είναι σαν να τον ακούω. Δεν ηξέρω όμως άμαν τον ηθκιαβάζει ένας καλαμαράς αν είναι σαν να τον ακούει.  
  
Τούτα λοιπόν σαν πρώτην ανάλυσην για την γραφήν της γλώσσας. Θα επανέλθω για άλλα βασικά, για το sh του imish, για την χρήσην των λατινικών, για την χρήσην άλλων σημείων, για την χρήσην του ς αντίς του ι για να δασύνεις τα σσου, τα ζζου, τα ξου τζιαι τα ψου.  
  
\* από το περιοδικό [αρχαιολογία](http://www.arxaiologia.gr/site/content.php?artid=4387)
