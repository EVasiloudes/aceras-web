---
title: 'Το πιο ωραίον τοπίον'
date: 2012-11-17T22:52:00.003+01:00
draft: false
url: 
tags:
  - Blogger Archive
categories: Παλιά
---

  

[![](https://blogger.googleusercontent.com/img/b/R29vZ2xl/AVvXsEipbz0OM9SAIQlQCsUGLfEgq-yxenegbvtsmwPKbwLxBR83pJ-Ep2Yuw8ZDr3xyZiRbgfgih0Dyv7kIHxfBBT5zeE3bxF9g2ZKfWswCqFbFlY6kWzzCluyJgLMOV5692n3T6veDju02BNY/s320/Capture+d%E2%80%99e%CC%81cran+2012-11-17+a%CC%80+21.18.37.png)](https://blogger.googleusercontent.com/img/b/R29vZ2xl/AVvXsEipbz0OM9SAIQlQCsUGLfEgq-yxenegbvtsmwPKbwLxBR83pJ-Ep2Yuw8ZDr3xyZiRbgfgih0Dyv7kIHxfBBT5zeE3bxF9g2ZKfWswCqFbFlY6kWzzCluyJgLMOV5692n3T6veDju02BNY/s1600/Capture+d%E2%80%99e%CC%81cran+2012-11-17+a%CC%80+21.18.37.png)

  

Το πιο ωραίον τοπίον είναι να έρκεσαι Κύπρον Νιόβρην μήνα η ώρα τέσσερις το δείλις τζιαι να πετά το αεροπλάνον που σε μεταφέρει πουπάνω που τα Λύμπια, την Κκόσιην, το Καλόν Χωρκόν. Είναι η ώρα που ο νήλιος εν κάτω τζιαι φωτίζει τους λόφους που το πλευρόν. Η ξεραΐλα του καλοτζιαιρκού φκάλλει έναν χρώμαν ξανθόχρυσον τζιαι οι νοσσιές των ξερόβουνων ηφκάλλουν κάτι φανταστικές οργανικές μορφές ερήμου. Τσέριν στο βάθος, Αναλιόντας, Αλάμπρα πουκάτω που το αεροπλάνον, τζιαι ξαφνικά, μέσα στην απέραντην έρημον, να φκαίννει μια όαση, καμωμένη που αθρώπου σιέριν, που αθρώπου σκέψην, που αθρώπου απόφασην. Τα ερημικά ξερόβουνα πον το απότοκον της υπερεκμετάλλευσης του δάσους στα παλιά τα γρόνια, γίνουνται κέντημαν πράσινον πον το θετικόν αποτέλεσμαν της δράσης κυβερνήσεων του τόπου που τόσον εμίσησεν ο μισός πληθυσμός που δεν τες εξέλεξεν.

  

Εκτάσεις ολόκληρες με λόφους σκαλισμένους που δόμες να πρασινίζουν αναδασωμένες, ζωγραφίζοντας έναν εικαστικόν δημιούργημαν. Οι ανεμογεννήτριες της Αγίας Άννας κοσμούν με την κίνησην τζιαι την μορφήν τους το μαγικόν ανθρωπογενές τοπίον.

  

Η Κύπρος εν ένας τόπος που ώρες-ώρες αποστρέφουμαι, που οι αθρώποι του λες τζιαι δεν ηξέρουν τρόπον άλλον να μοιραστούν τον πλούτον που παράγει παρά να τον αρπάσσουν ο ένας που τους άλλους για λλόου του. Δεν ηξέρω πόθθεν έρκεται τούτη η κουλτούρα του άρπαγα του δημόσιου αγαθού. Ξέρω όμως την βίαν που εξασκεί πάνω στο άτομον που δεν εν της φύσης του να εν αρπαχτικόν. Άμαν όμως αγνοήσει το πλάσμαν τον τρόπον που νέμονται οι Κυπραίοι το αποτέλεσμαν του κόπου τους τζιαι δει το αποτέλεσμαν της δουλειάς τους, ώραν-ώραν μπορεί τζιαι να ξηχάσει την αποστροφήν, τζιαι να συγκινηθεί με τα επιτεύματα τους 50 χρόνια μετά που τους αφήκαν οι ξένοι ελεύθερους να δημιουργήσουν. Φοούμαι όμως ότι η περίοδος των 50 χρόνων ελευθερίας, όσον μισοδότζιην τζιαι την άφηκεν η Τουρκία, έφτασεν εις το τέλος της μέσα στην νέου τύπου διχτατορίαν τζιαι αποικιοκρατίαν που εκόψεν τζιαι εράψεν εις τα μέτρα της Ευρώπης η αγορά που την κυβερνά. 

  

Λαλείται να αφήκουν κοντύλια μέσα στες νέου τύπου οικονομικές σχέσεις που θα επιβάλουν, για να μπόρει να κόψει πάλε ο νους κάποιου κυβερνητικού υπαλλήλου να κάμει έργα του τύπου να αναδασώσει σσιλιάες σκάλες ερημικά ξερόβουνα τζιαι να τα κάμει παράδεισον;
