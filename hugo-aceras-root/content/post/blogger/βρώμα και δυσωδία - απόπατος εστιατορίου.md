---
title: 'Βρώμα και δυσωδία - Απόπατος εστιατορίου'
date: 2009-08-01T13:12:00.008+01:00
draft: false
url: 
tags:
  - Blogger Archive
categories: Παλιά
---

Εν είδει αλληλεγγύης προς τον [Κώστα Κουτσοφτίδη](http://an-archi-a.blogspot.com/) ξεκινώ μια σειράν από αναρτήσεις που δακτυλοδείχνουν την κακογουστιά, το σικκιμελλίκκι, την αναπλήρωση της απουσίας μερακκιού τζιαι αγωγής με τον αρχοντοχωριατισμό τζιαι το νεοκουλλουφικό κιτσαριό, με τες ππάσα-ππάσα λύσεις επικάλυψης...  
  
Στην αρκήν ενευρίαζεν με ο Κουτσό διότι ενόμιζα ότι έθελεν να παίζει τον έξυπνο. Εθεωρούσα ότι είναι αναρχο-καπαταϊλλίκκι να δείχνεις την ανοσκιά που δημιουργεί ο άλλος από έλλειψη ευαισθησίας ή παιδείας. Είχα λάθος.  
  
Γνωρίζοντας καλλύττερα τον Λόγο (με "Λ") του αθρώπου τζιαι το κίνητρο της συμπεριφοράς τούτης, επείστηκα ότι το να κάμνεις αγγελικά την πάπια μπροστά σε αυτά που ανακατσιάς, δείχνοντας χαζοχαρούμενα μόνο τα καλά που σε μερακλώνουν, δεν οδηγεί σε πλήρη επικοινωνία μεταξύ των αθρώπων. Η επιλεκτική ανάδειξη της πραγματικότητας τζιαι ο θετικισμός (be positive, we can) δεν αρκεί για να πάει ο κόσμος μπροστά. Θα μου πείτε "τί σημαίνει να πάει κόσμος μπροστά;" τζιαι γιατί να πρέπει να πάει μπροστά τζιαι όχι πίσω; Αννοίει μεγάλη κουβέντα έτσι, αλλά θα την κλείσω πριν να πω τίποτε. Ας πούμε ότι καταλαβαινόμαστε τζιαι θωρούμε σε άλλη ανάρτηση τι σημαίνει κάλλος τζιαι τί σημαίνει κίνηση προς το καλλύτερο.  
  
Πριν να σηκώσω τον μέσο στα μούτρα ιδιοκτήτη παραλιακού κέντρου (που είναι εστιάτορας καθηγητής μέσης εκπαίδευσης με γραμμένο εστιατόριο πάνω στην γυναίκα του), σηκώννω τον δείκτη προς στον απόπατο του καταλήματος. Στο χωρκό μου λαλεί μια παροιμία ότι η καθαριότητα του τηανιού σου φαίνεται που την λεκάνη του αποπάτου σου.  
  
Νά ο απόπατος, κτισμένος από την ππάσα ππάσα οικοδομική βιομηχανία της δεκαετίας του 80 τζιαι ανακαινισμένος από τους "μερακλήες" μαστόρους (μερακλήες της λούφας τζιαι της ξερόλας).  
  
[![](https://blogger.googleusercontent.com/img/b/R29vZ2xl/AVvXsEgAfze1sysdHjaw6APt7xQmRq-TALD63A-85DeGhJCF47YDKJoPCBIEgnKG2IFAy7l19U0-FUZ7DQwV8Y80VnWrEF2OF9_Y5gyI6sNKaNkPOW7AXSQvlIxEzUo-FHCRdW-hippf5nySRgY/s400/L1030540.JPG)](https://blogger.googleusercontent.com/img/b/R29vZ2xl/AVvXsEgAfze1sysdHjaw6APt7xQmRq-TALD63A-85DeGhJCF47YDKJoPCBIEgnKG2IFAy7l19U0-FUZ7DQwV8Y80VnWrEF2OF9_Y5gyI6sNKaNkPOW7AXSQvlIxEzUo-FHCRdW-hippf5nySRgY/s1600-h/L1030540.JPG)

Από μακρυά φαίνεται κανονικός απόπατος δημοσίου χώρου. Άμαν πάεις να εποθέσεις το βάρος που σου στεναχωρεί το άντερο ή την ουροδόχο κύστη δεν θα αρκέψεις να παίζεις το υγειονομείο. Έτσι τζιαι αλλιώς έχει κρατικήν υπηρεσία που προσέχει την δημόσια υγεία. Είπαμεν όμως, η καθαριότητα του τηανιού σου φαίνεται που την λεκάνη του αποπάτου σου.

  

Κατευάζεις το κάλυμμα της λεκάνης πον να κάτσουν τα καθαρά κωλομέρκα σου.

  
[![](https://blogger.googleusercontent.com/img/b/R29vZ2xl/AVvXsEhHWPz8HxcxGNxzDG1PbyJgV-i0x08gXpmfe0V5lU9sgkmBsEnCwNCXcD-fpwWOsDKlM_HxQZ01_MTF9nZBF87Fs9xp43vO5quH6QTPxe8KhRCIU24iejwyUM7SShf7vw4doSUNZFwCtKs/s400/L1030548.JPG)](https://blogger.googleusercontent.com/img/b/R29vZ2xl/AVvXsEhHWPz8HxcxGNxzDG1PbyJgV-i0x08gXpmfe0V5lU9sgkmBsEnCwNCXcD-fpwWOsDKlM_HxQZ01_MTF9nZBF87Fs9xp43vO5quH6QTPxe8KhRCIU24iejwyUM7SShf7vw4doSUNZFwCtKs/s1600-h/L1030548.JPG)

Ξορισμένον τζιαι ζίλιρκουρτη. Τόσον τόπον να σβήσει τον τσιάρον του ο άλλος, ίσια μες τον μερτισιέ του αποπάτου τον έσυρε. Τζιαι άτε, έτσι τζιαι αλλιώς, ένας δημόσιος απόπατος είναι καταδικασμένος να δει όλους τους ξησιεσμένους κώλους ανεξάρτητα από κοινωνική μόρφωση. Ο ιδιοκτήτης δεν μπορούσεν να γοράσει ένα κάθισμα 5 ευρώ για την νέαν σαιζόν που την οποία λοαρκάζει να πουντζιάσει μερικές εκατοντάδες σιλιάες ευρώ τζίρον;

  
  
Φέρνω τον φακόν κοντά... Μπουέργκ!!! Φαντάσου να είχα μικροσκόπιο. Ζίλικουρτη, πόσα χρόνια έχει που συσσωρεύκεται η ουρία που πιτσικλιάζει που την λεκάνη τζιαι επιδρά πάνω στο μέταλλο που σκουρκάζει;  
[![](https://blogger.googleusercontent.com/img/b/R29vZ2xl/AVvXsEglrQQD1CI40jAZx8-RqwRXBjtyr57EBZb4A9sc_oiy9OrqnpZj7WI2omgO1AOh9ODifuVfRfITQNyQi6gImL60Y1V1wLk-ArT5gM_0PsxAV4JZIayqSNAm56mGHsXAdPK4Eco2EUs66Hk/s400/L1030551.JPG)](https://blogger.googleusercontent.com/img/b/R29vZ2xl/AVvXsEglrQQD1CI40jAZx8-RqwRXBjtyr57EBZb4A9sc_oiy9OrqnpZj7WI2omgO1AOh9ODifuVfRfITQNyQi6gImL60Y1V1wLk-ArT5gM_0PsxAV4JZIayqSNAm56mGHsXAdPK4Eco2EUs66Hk/s1600-h/L1030551.JPG)  
  
Άμα είσαι σιφτασμένος δεν έχεις επιλογή. Έτσι τζιαι αλλιώς η θάλασσα μετά εν αντισιπτική. Κάθεσαι. Κοιτάζεις το πάτωμα που κοντά.  
  
[![](https://blogger.googleusercontent.com/img/b/R29vZ2xl/AVvXsEgHGW2SIVEVIUNG2BEAm7SeGplwWA5sRM-wTMIHYMdyMD9xJBNDDg0fbLseC2D_V4E8lCUXaqC0_K4ahyphenhyphenCWH5UciYOC1BNI6yydKSFCIRdMagGneOKsrUrp9Lb3NP6QntlxIqyfoQtDW-g/s400/L1030542.JPG)](https://blogger.googleusercontent.com/img/b/R29vZ2xl/AVvXsEgHGW2SIVEVIUNG2BEAm7SeGplwWA5sRM-wTMIHYMdyMD9xJBNDDg0fbLseC2D_V4E8lCUXaqC0_K4ahyphenhyphenCWH5UciYOC1BNI6yydKSFCIRdMagGneOKsrUrp9Lb3NP6QntlxIqyfoQtDW-g/s1600-h/L1030542.JPG)

  

[](https://blogger.googleusercontent.com/img/b/R29vZ2xl/AVvXsEgHGW2SIVEVIUNG2BEAm7SeGplwWA5sRM-wTMIHYMdyMD9xJBNDDg0fbLseC2D_V4E8lCUXaqC0_K4ahyphenhyphenCWH5UciYOC1BNI6yydKSFCIRdMagGneOKsrUrp9Lb3NP6QntlxIqyfoQtDW-g/s1600-h/L1030542.JPG)Χαράς τον μάστρον που έβαλεν τούτες τες πορσελάνες. Μα είναι δυνατόν να δέχεται ο παραλήπτης του έργου παράδωσην έτσι δουλειάς; Πού έμαθεν ο μάστρος την τέχνην του; Τι υπερηφάνια νοιώθει για το αποτέλεσμαν της δουλειάς του; Οι οικοδόμοι είναι η κρέμα της συνείδησης της εργατικής τάξης. Άμα έτσι δουλειές κάμνουν, φαντάσου να θκιώξουμεν τους άλλους τους άχρηστους που την δημόσιαν υπηρεσίαν τζιαι να κάμουμεν λαϊκήν δημοκρατίαν όπως στην πάλαι ποτέ Σοβιετικήν ένωση. Θα γινεί ούλλη η Κύπρος σαν τες τέχνες τους χτιστάες μας.

  
  
Σηκώννεις τα μμάθκια στο τταβάνι να μεν θωρείς τες κακοτεχνίες που κοντά.  
  
[![](https://blogger.googleusercontent.com/img/b/R29vZ2xl/AVvXsEguBgb5GkcrM39Ybx3R3h82JyvyXLcdIQYNXxTmf4zmIo4xHjgB8BaYeGfg0OAnAxiZ0YAlMtWlEJ_B1FraVXtohH5m12vz78_lKKOXQQeh8-Q02IJfO1t10MBoIOfdAjADmAzeUtTbjVI/s400/L1030555.JPG)](https://blogger.googleusercontent.com/img/b/R29vZ2xl/AVvXsEguBgb5GkcrM39Ybx3R3h82JyvyXLcdIQYNXxTmf4zmIo4xHjgB8BaYeGfg0OAnAxiZ0YAlMtWlEJ_B1FraVXtohH5m12vz78_lKKOXQQeh8-Q02IJfO1t10MBoIOfdAjADmAzeUtTbjVI/s1600-h/L1030555.JPG)  
  
[![](https://blogger.googleusercontent.com/img/b/R29vZ2xl/AVvXsEj9GMFIXUdHIvEV7cZAm35HHJAFsXqXP5WpwjEH5rypReN0i9a-oqzRy33YnFqQCQEpuk8LbDQPjCPIdrPBq44SjgC6mOzVsfE6O7JiNJ2FiGupEstZJdcd9Ym2zOejmLqOwBkMWeQK354/s400/L1030556.JPG)](https://blogger.googleusercontent.com/img/b/R29vZ2xl/AVvXsEj9GMFIXUdHIvEV7cZAm35HHJAFsXqXP5WpwjEH5rypReN0i9a-oqzRy33YnFqQCQEpuk8LbDQPjCPIdrPBq44SjgC6mOzVsfE6O7JiNJ2FiGupEstZJdcd9Ym2zOejmLqOwBkMWeQK354/s1600-h/L1030556.JPG)  

  

Να τον σιαίρεται ο μάστρος του τζιαι τον σουβατζιήν που εσουβάτησεν το ταβάνι, τζιαι τον πογιατζιήν που το επογιάτησεν. Να σιαίρεται ο μάστρος της τζιαι την καθαρίστριαν που ποττέ δεν εσκέφτηκεν ότι η σκόνη κάθεται τζιαι πάνω στες λάμπες. Θα μου πείτε, τόση βρώμα, ίσια η σκόνη σε ενόχλησε. Όντως.

  
  
Σφίγγω το στομάσιη μου τζιαι βάλλω τον μεαλιώναν μου πάνω στο κουμπί του νιαγάρα. Πόσα ξημαρισμένα σιέρκα εντζίσαν πάνω σε τούτον το κουμπίν. Πόσα ίχνη άφησεν η ζωή πάνω στο καινούριο νίκελ της δεκαετίας του ογδόντα.  
  
[![](https://blogger.googleusercontent.com/img/b/R29vZ2xl/AVvXsEiL06etCd86u2yuNM2lMZgRjHuMGZDdSAYLZ5ZWC8VK-dSUJ9s-PHnRnLVZD6PKLJzjFAwkSc6JGP60pCCpv-5OWuDEjhRbt2_znRYZtwZjVUwvsSdRTKllYbj9fraLYB70z1WgtNtX1dg/s400/L1030547.JPG)](https://blogger.googleusercontent.com/img/b/R29vZ2xl/AVvXsEiL06etCd86u2yuNM2lMZgRjHuMGZDdSAYLZ5ZWC8VK-dSUJ9s-PHnRnLVZD6PKLJzjFAwkSc6JGP60pCCpv-5OWuDEjhRbt2_znRYZtwZjVUwvsSdRTKllYbj9fraLYB70z1WgtNtX1dg/s1600-h/L1030547.JPG)  
  
Πιάννω τη βρούτσα να ξηκολλήσω ότι μπορεί να γλυτώσει από το πέρασμαν του καταρράκτη νερού. Για καταρράκτη 16 λίτρων πρόκειται, δεν εν αστεία. Είμαστιν σε χώραν που δεν έχει λευτά να επενδύσει σε σύγχρονα καζανάκια των 3/6 λίτρων. Τα ξεδεύκει ούλλα στα εργοστάσια αφαλατώσεων τζιαι τα τάνκερς που φέρνουν νερό που την Μητέρα πατρίδα.

  

Μπουεεεέργκ!!! (Μπέργκ είναι το γιάξ στη γαλλική γλώσσα. Κανονικά θα έπρεπε να το γράφω beurk για να μην ξημαρίζω την κυπριακή διάλεκτο με ξενόφερτες λέξεις).  
  
[![](https://blogger.googleusercontent.com/img/b/R29vZ2xl/AVvXsEj4k61q8QTAycdhM3otwZ7tRAuR6njuF4UgnAI_hk0hDtnzqMjhXCn5l9QYJtKqO5KeyILxa-uFjXHmSnZNrl9hPQoRID3EQAkzmaVjJCCZGroM093D-Xs19iwmipJtvr0srRppfGiWiQs/s400/L1030550.JPG)](https://blogger.googleusercontent.com/img/b/R29vZ2xl/AVvXsEj4k61q8QTAycdhM3otwZ7tRAuR6njuF4UgnAI_hk0hDtnzqMjhXCn5l9QYJtKqO5KeyILxa-uFjXHmSnZNrl9hPQoRID3EQAkzmaVjJCCZGroM093D-Xs19iwmipJtvr0srRppfGiWiQs/s1600-h/L1030550.JPG)  
  
Μια φρούτσα 3 ευρά είναι. Κλείω τα μμάθκια μου τζιαι αννοίω το κλαππί. Έτσι τζιαι αλλιώς θα πλήννω τα σιέρκα μου στην έξοδο με σαπούνι.  
  
  
[![](https://blogger.googleusercontent.com/img/b/R29vZ2xl/AVvXsEgQUWfcmaUru9XMTLC8tfvynemrQER2YZzAWYlIaAEYTB75JVO6WjvfaIy-w6zFRJootrb5nHU9VbfreEisTlnji83Y14D7Uvy2hxlthvXBSR0Mjmty_7GmHc9mRb4ubVfIs4UKbmZNy_k/s400/L1030552.JPG)](https://blogger.googleusercontent.com/img/b/R29vZ2xl/AVvXsEgQUWfcmaUru9XMTLC8tfvynemrQER2YZzAWYlIaAEYTB75JVO6WjvfaIy-w6zFRJootrb5nHU9VbfreEisTlnji83Y14D7Uvy2hxlthvXBSR0Mjmty_7GmHc9mRb4ubVfIs4UKbmZNy_k/s1600-h/L1030552.JPG)  
  
Φκαίννω που την καμπίνα του βρώμου. Ο βρώμος δεν φωτογραφίζεται. Πάω να πλυθθώ. Τελικά οι πελάτες δεν είναι καλλύττεροι που τους ιδιοκτήτες.  
  
[![](https://blogger.googleusercontent.com/img/b/R29vZ2xl/AVvXsEjl_3oM-taRvdyPJAWQgml6R56QsDCU8di8npn3sgWJlecZf_IlN4y7FVaiyermwMFjHzZnjubVgsKRMeFtiZ_qfMvN-lkI1mbrt0-UVK-rqC86dVyg1kjnbilPO-bdU-B4k1MYWsP1uF8/s400/L1030559.JPG)](https://blogger.googleusercontent.com/img/b/R29vZ2xl/AVvXsEjl_3oM-taRvdyPJAWQgml6R56QsDCU8di8npn3sgWJlecZf_IlN4y7FVaiyermwMFjHzZnjubVgsKRMeFtiZ_qfMvN-lkI1mbrt0-UVK-rqC86dVyg1kjnbilPO-bdU-B4k1MYWsP1uF8/s1600-h/L1030559.JPG)  
  
Δεν άντεξα. Επήα στον ιδιοκτήτην τζιαι επαραπονήθηκα για την ακαθαρσία.  
  
\- Τί να κάμω λαλεί μου. Πληρώννω 2 βουλγάρες μια φάουσα λίρες τζιαι βουρώ τες ούλλη μέρα πο πίσω.  
  
Ευτυχώς που μόλις πριν να πάω στο αποχωρητήριο είχεν περάσει η μία εκ των δύο βουλγάρων. Ιδού η απόδειξις.  
  
  
[![](https://blogger.googleusercontent.com/img/b/R29vZ2xl/AVvXsEhMFL-t6ybZLTXHTECm4BGE5Q_DT4WdmgiDwlgnS2tNEctim3ulugV_bHsuocPbdDCsAOBIExy4YBemsUSEAj473eXRoWc8eojMrLHDKbOw8WzEp1U7KE20H3y8Xbvbj258m4QnRQP5M3c/s400/L1030558.JPG)](https://blogger.googleusercontent.com/img/b/R29vZ2xl/AVvXsEhMFL-t6ybZLTXHTECm4BGE5Q_DT4WdmgiDwlgnS2tNEctim3ulugV_bHsuocPbdDCsAOBIExy4YBemsUSEAj473eXRoWc8eojMrLHDKbOw8WzEp1U7KE20H3y8Xbvbj258m4QnRQP5M3c/s1600-h/L1030558.JPG)  
  
  
Είπα ότι δεν θα γράφω πολιτικά στο μπλογκ μου. Τελικά πως να γράψεις ανάρτηση συμπαράστασης στον ανένδοτο αγώνα του Κουτσό ενάντίον της κουλλουφκιάς χωρίς να γράφεις πολιτικά. Η ανάρτηση αυτή είναι άκρως πολιτική. Ότι τζιαι να προεκτείνεις από τες φωτογραφίες θα σε οδηγήσει σε κάποια δημόσια πολιτική από το 80 τζιαι μετά. Υγειονομείο. τεχνική κατάρτηση των τεχνιτών, συνειδηση τζιαι μεράκι του τεχνίτη για την δουλειά του, σχέση με την ουσία, ππάσα ππάσα πράξης επικάλυψης της κάθε βρωμιάς,...  
  
Στο επόμενο, συνεχίζω με μαστορκές της οικοδομικής βιομηχανίας.

  

Τζιαι προσέξετε, δεν είναι ο συγκεκριμένος απόπατος που είναι το πρόβλημα. Αν ήταν έτσι δεν θα είχε σχέση με τες αναρτήσεις του Κώστα. Το πρόβλημα είναι το σύστημα που ξεκινά που τον τεχνίτη τον άτεχνον του σικκιμέ που έκαμεν έναν έργο που ποττέ μα ποττέ καθαρίστρια ή καθαριστής δεν θα μπορέσουν να καθαρίσουν όπως πρέπει, που συνεχίσει με τον ιδιοκτήτη που δεν ξέρει να συντηρήσει ένα κτίριο τζιαι να προσφέρει μιαν υπηρεσία της προκοπής, που πάει στο υγειονομίο τζιαι στον κοτ που αφήνουν έτσι χώρους να λειτουργούν ακόμα, που περνά που την καθαρίστρια που παρόλο που έχει δίκαιο για την κατάσταση που δεν μπορεί να αλλάξει, εντούτοις προσθέτει μιαν ακόμα στρώση σικκιμεκλικκιού, τζιαι τελειώνει με την νοοτροπίαν των χρηστών των οποίων η συμπεριφορά κάποιων είναι χειρότερη που την συμπεριφοράν των ζώων.

  

Δεν σας εζητήσαμεν κύριοι το φεγγάριν. Έναν απόπατον καθαρόν εζητήσαμεν με λλίον γούστον, που να συνάδει με το δεκάλιρον ανά κκελλέν που θα σας αφήσουμε.
