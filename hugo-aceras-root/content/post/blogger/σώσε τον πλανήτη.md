---
title: 'Σώσε τον πλανήτη'
date: 2010-01-10T02:07:00.002+01:00
draft: false
url: 
tags:
  - Blogger Archive
categories: Παλιά
---

[![](https://blogger.googleusercontent.com/img/b/R29vZ2xl/AVvXsEhQcGMVWYlSSkxnJMYzicunfZfU0AzuaakjAer-4R_ymU3oPjH5ZdSdrVRMB01bT3w6fN04AShSeDWsMNREdYjeOzdAXQhmFnjAyBda8kcAftF1o6Kd6kXZHZ09bFTna-7FgvKkYXv5M8g/s400/save-the-planet-2.jpg)](https://blogger.googleusercontent.com/img/b/R29vZ2xl/AVvXsEhQcGMVWYlSSkxnJMYzicunfZfU0AzuaakjAer-4R_ymU3oPjH5ZdSdrVRMB01bT3w6fN04AShSeDWsMNREdYjeOzdAXQhmFnjAyBda8kcAftF1o6Kd6kXZHZ09bFTna-7FgvKkYXv5M8g/s1600-h/save-the-planet-2.jpg)  
  
Σώσε τον πλανήτη, λαλεί σου ο άλλος. Καλά ρε κουμπάρε, αν ήσουν εσύ Πλανήτης ήταν να δεχτείς να σε σώσουν οι ανθρώποι; Εδώ τον εαυτόν τους δεν είναι ικανοί να σώσουν τζιαι παρακαλούν τον Κύριον τους να τους σώσει τζιαι εν να σώσουν τωρά τον πλανήτην; Άι σσιχτίρ, πελλοβλαμμένοι. Άκου save the planet...

Ξεκινώ το 2010 με μουρμούρκο. Θα βάλω μια λίστα λέξεις τζιαι φράσεις που μου εφατσιήσαν στα νεύρα το 2009 τζιαι θα ευχόμουν να πεθάνουν το 2010 τζιαι να μεν ξαναβλαστήσουν:

\- **Σώσε τον πλανήτη**

\- **Αειφόρα ανάπτυξη** (μπρίο ρε, θέλεις ανάπτυξην, θέλεις την τζιαι αειφόραν. Η κότα με τα χρυσά αυγά εν για τα μωρά κάτω των έξι)

\- **Διζωνική δικοινωτική ομοσπονδία** (ούλλοι θα σου πουν πόσον είναι υπέρ, ή πόσον είναι εναντίον αλλά κανένας δεν ξέρει τι είναι)

\- **Αν θέλεις**. Είναι γλωσσικό τικ του προέδρου που το βάλλει μεταξύ κάθε τριών ή τεσσάρων λέξεων αντί του εεεεεε, ή του ας πούμε, τζιαι επιάσαν το, αν θέλεις, τζιαι ούλλοι οι σφογγοκολάριοι του, τζιαι κάμαν το, αν θέλεις, κωλοσφόντζιν.

\- **Στο τέλος της ημέρας**. Όποιος κούελλος θέλει να δείξει ότι ξέρει ελληνικά σύρνει πριν το τέλος της ημέρας τζιαι θκυο στο τέλος της ημέρας πριν το τέλος κάθε φράσης πον να πει.

\-**Οδυνηρός συμβιβασμός**. Καλά ρε νενναίκκο, αφούς εν οδυνηρός ο συμβιβασμός είντα να τον κάμεις;

\-**Οι αγνοούμενοι μας.** Έπρεπεν να έσιεις αγνοούμενον δικόν τζιαι να σε εθώρουν αν άλλασσες τζιαι αν εξάλλασσες τζιαι αν επούλας τζιείνον που θέλεις να πουλήσεις.

\-**Η πρώτη Κυρία.** Ώς τζιαι οι πρώην κουμπουνιστήνες γίνουνται πρώτες Κυρίες.

\-**Αμμοχωστος**. Ακόμα τζιαι τους βαρωσιώτες εκάμαν τους οι κουελληναράδες να λαλούν ότι εν αμμοχωστιανοί τζιαι όχι βαρωσιώτες. Επεριπαίζαν τους λακκιώτες τζιαι τους αγλαγγιώτες άιστον...

\-**Ποζιτιφ θίνκιν**. Ντάξει τούτον δεν θέλει εξήγηση

Θα μπορούσα να κάτσω τζιαι να γράφω ούλλη νύχτα. Νυστάζω όμως, γι αυτόν καλώ σας να γράψετε τζιαι σεις τες λέξεις ή τες φράσεις που εμισήσατε παραπάνω κατά το 2009 να τες πολλύνουμεν.

**Καλή χρονιά**.

Άλλη μια φράση που μου φακκά.
