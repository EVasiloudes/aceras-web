---
title: 'Τζιούνούρκα μπλόγκς'
date: 2013-08-04T17:01:00.002+01:00
draft: false
url: 
tags:
  - Blogger Archive
categories: Παλιά
---

Τα μπλόγκς έρκουνται τζιαι πάσιν. Το δικόν μου στέκει ακόμα. Εν που τον τζιαιρόν του Λεξιπένητα, του Γιώργου Στρατή, του Μάγου  τζιαι της Δρακούνας.  
  
Αθθυμούμαι μόλις έμπηκα πας τα μπλόγκς ανακάλυφκα την Κύπρον όπως εγίνην μετά που 20 χρόνια που την άφηκα όταν είχα ρίξει πέτραν πίσω μου. Την πρώτην φοράν που εστράφηκα πίσω ήταν τρία χρόνια μετά. Μόλις είδα τον Ακάμαν ελούθηκα του κλαμάτου κρυφά κρυφά έμπα τζιαι δει με κανένας. Βούρα τωρά να καταλάβεις γιατί. Έτσι. έμπηκα του χωρκού με το αυτοκίνητον τζιαι δεν το εκατάλαβα που τόσον άλλασσεν γλήορα. Ήταν τον τζιαιρόν του Βασιλείου που ο τόπος άθθιζεν τζιαι η κοινωνία έδειχνεν πως άλλασσεν προς το καλόν.  
  
Μετά έρκουμουν Κύπρον κάθε κυρίου δόξει. Την πρώτην φορά που επήα Λευκωσίαν, παρόλον που την εκατοίκησα 3 χρόνια, εχάθηκα.  
  
Μετά, οικογένειες, κοπελλούθκια εξανασυνδέθηκα, άμπα τζιαι χάσουν οι ρίζες ακούεις.  
  
Η πραγματική επανασύνδεση όμως, όπου η Κύπρος εξανάμπην μες την πέτσαν μου, εγίνην ψηφιακά. Είντα τζιαιρούς εφτάσαμεν. Ο άθρωπος εμεταλλάχτην. Σύρματα τζιαι οι οθόνες εγινήκαν προσθετικά μοσχεύματα που σου κάμνουν τζιουνούρκες λειτουργείες. Τζιουνούρκου είδους συναισθήματα, τζιουνούρκου είδους χαρές, τζιουνούρκου είδους νευρώσεις.  
  
Τότες έβαλλα την λέξην ΤΖΙΑΙ πάνω στο γκούγκλ τζιαι έβρισκα κυπριακούς ιστοτόπους. Έτσι εκατάλαβα τι είναι μπλόγκς. Για πολλήν τζιαιρόν άμαν έβαλλες "τζιαι" πάνω στο γκούγκλ, έφκαιννεν πρώτον το μπλόγκ μου μαζίν με τζιείνον του Στρατή τζιαι του Μάγου που ήταν η πρωτοπορία. Πάντα οι αναρχικοί εν ομπροστά γαμώ το! :)) (οι καλοί Ααα!, όι τζιείνοι που μετά πον να πλουσιέψουν γίνουνται οι σιειρόττεροι αντιδραστικοί αστοί).  
  
Πολλά που τα μπλόγκς με των οποίων τον ψηφιακόν χαραχτήραν εσυνδέθηκα, εποσυτζίσαν. Λείπουν οι οι δημιουργίες του Διάσπορου, τα ευτράπελλα του Φιρφιρή τζιαι της Ποστμπάμπυλον, οι πολιτικές αναλύσεις ελευθέρων αθρώπων πριν που τον νέον εμφύλιον, τα αντιεοκατζιηκά της Δρακούνας. (ρε Δρακούνα να φκεί τόση πουμπάρτα με τον πρώην μέλλονταν υποψήφιον του εθνικού μετώπου Mr Mr Cristodoulou - 1000 000 € που του έφαεν την θέσην ο Λιλλίκκας τζιαι να μεν εμπνευστείς;)  
  
Επροσπάθησα να κρατηθώ έξω αλλά δεν μπορείς. Αν έζιουν τον τζιαιρόν της κατοχής ήταν να είμαι του ΕΑΜ όσα λεφτά τζιαι να εκράτουν. Εν ένας τζιαι που τους λόγους που εξήκοψα. Φέρνει πολλήν πόνον ο εμφύλιος. Χάννεις φίλους, έστω τζιαι ψηφιακούς, απογοητεύκεσαι, χάνεις όμορφες ψευδαισθήσεις που σου ομορφηνίσκουν την καθημερινότηταν.  
  
Εν επήα πας το φέιζμπουκ διότι δεν μου κάμνει. Ενόμιζα ότι εβρώμισεν ο ιστοχώρος τζιαι τα μπλόγκς επεθάναν. Έδωκα έναν γυρόν τζιαι είδα ότι έσιει αρκετά αξιόλογα. Άλλα, άλλου τύπου. Έβαλα το λίνγκς δίπλα. Σίουρα έσιει που τα θκιαβάζω ή που οι συντάχτες τους με θκιαβάζουν τζιαι εν τα έβαλα. Έπιασα ντίλι ντίλι το κότσινον μαντίλιν τζιαι που τον έναν στον άλλον ήβρα τζιείνους που ήβρα. Πας σε όσους δεν έδωσα αφήστε μύνημαν να σας βάλω για να σας βρίσκω τζιόλας. Το ευραιτήριον του λεξιπένητα εγίνην πολλά παρωχημένον πκιον.  
  
Τζιαι να ξέρετε ότι θκιαβάζω πολλούς αλλά δεν αφήννω σχόλια. Παρόλον που εν καλόν για να ενθαρρύνει τον συγραφέαν να συνεχίζει, παρόλον που ένας μπλόγκερ που δεν αφήνει σχόλια δείχνει πεθαμμένος, τζιαι παρόλον που το μόνον "marketing" του μπλόγκ εν τα σχόλια που αφήννει ο μπλόγκερ, δεν με ενδιαφέρει το μάρκεττινγ τζιαι άμαν γράφω σχόλια άμαν εν πικρά αφήννω τα να τα πάρει το τζιύμμαν τζιαι τσιλλώ delete πριν να τα στείλω. Είμαι ο μόνος που τα θκιαβάζει τζιαι ο μόνος που επηρεάζεται που λλόου τους :))  
  
Καλές συνέχειες για τζιείνους που συνεχίζουν.
