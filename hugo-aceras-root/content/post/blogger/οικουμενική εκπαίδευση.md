---
title: 'Οικουμενική εκπαίδευση'
date: 2009-07-18T20:33:00.006+01:00
draft: false
url: 
tags:
  - Blogger Archive
categories: Παλιά
---

Επαίζαμεν με την κόρη μου το παιχνίδιν των τσιαττιστών.

  

\- Αν έβρεις 6 λέξεις που τελειώννουν που ανς, κερδίζεις ένα kinder surprise

\- Je lance... hmm..., je dance... eeeee, la France mmmm, quitance, et renaissance

\- Καλάν κόρη την ρενεσσάνς εσού που την ηξέρεις; (την Αναγέννησην)

\- Εν η χώρα που έζησεν ο Λεονάρντο να Βίνσι;

\- Τζιαι τον Λεονάρδο ντα Βίνσι εσύ που τον έμαθες;

\- Παπάαααα! Μα δεν ιξέρεις ποιος εζωγράφισεν την Μόνα Λίζα; την Τζιοκόντα;

\- Ξέρεις τζιαι άλλους ζωγράφους;

\- Καλό! Αρέσκει μου ο Λεονάρντο ντα Βίνσι, αλλά αρέσκει μου παραπάνω ο Μοντριόν. Ο Βαγκόγκ ζωγραφίζει ωραία λιοστρόφκια αλλά αρέσκει μου παραπάνω ο Μοντριόν. Ήταν πολλά όμορφος. Ο Βαγκόγκ εν άνοστος.

  

Πάω πας τον γκούκολα, κτυπώ Modrion, εν φκάλλει τίποτα.

\-Αγάπη, πως γράφεις Μοντριόν;

\- Em - O- En - De - Er - I - A - En (στα γαλλικά on τζιαι αν ακούονται το ίδιον στο φτίν του Κυπραίου)

\- Κτυπώ [Mondrian, έφκαλεν μου το τούτον](http://el.wikipedia.org/wiki/%CE%A0%CE%B9%CE%AD_%CE%9C%CE%BF%CE%BD%CF%84%CF%81%CE%B9%CE%AC%CE%BD). Κτυπώ [Mondrian images, έφκαλεν μου το τούτον](http://images.google.ch/images?hl=fr&ei=IjBiSrXKB5GnsAafq-xd&resnum=0&q=mondrian&um=1&ie=UTF-8&sa=N&tab=wi)

\- Έτο ποιον μου αρέσκει παραπάνω, έδειξεν μου η κόρη μου. Έχει το τζιαι μες το βιβλίο της δασκάλας μου

  

  
[![](https://blogger.googleusercontent.com/img/b/R29vZ2xl/AVvXsEiHN2HrBurpimZviGYu1tqeQqM9IP26CZJiPN-sSgxxzHVz-HcKg8D7eqkXHDc2tAgA8M-5SQIR_R4puHc45VXUuUwrj_Ejjylen3T2WpOj-ZUtD4pAx6URuxNgN-UK9nf8zKZX8S_RX6E/s400/mondrian.jpg)](https://blogger.googleusercontent.com/img/b/R29vZ2xl/AVvXsEiHN2HrBurpimZviGYu1tqeQqM9IP26CZJiPN-sSgxxzHVz-HcKg8D7eqkXHDc2tAgA8M-5SQIR_R4puHc45VXUuUwrj_Ejjylen3T2WpOj-ZUtD4pAx6URuxNgN-UK9nf8zKZX8S_RX6E/s1600-h/mondrian.jpg)  

Είντα ωραία να μαθαίννουν στα μωρά σου πράματα που την οικουμενικήν κουλτούραν. Θκυό ππαραθκιόν κότσιρος, δημοτικόν εν να πάει του άλλου χρόνου, τζιαι να μου ξέρει τον Mondrian για τον οποίον εγώ ο αμόρφωτος ποττέ δεν άκουσα. Η κόρη μου αθθύμησεν μου την αφρότεχνην μου όταν ήταν επίσεις πεντέμισι χρονών. Ετραούδαν "Ήταν πρώτη Απριλλίου, της Εόκα η αρχή, που ακούστηκε στην Κύπρο..."

  

\- Τζιαι ποιός εν ο Διγενής κουρούα μου; αρώτησα την

\- Εν ο μεγαλλύττερος ήρωας είπε μου

\- Να πείς της δασκάλας σου ότι σου είπεν ο θείος σου πως ο Διγενής ήταν το μεγαλλύττερον λέσιην, είπα της, όι ο μεγαλλύττερος ήρωας.

  

Είντα ωραία να ζεις σε χώραν χωρίς προτομές, χωρίς ήρωες, όπου το δημόσιο σχολείο δεν κάμνει των μωρών σου πλύσην εγκεφάλου!

  

Προχτές έφερεν μου μιαν κόλλα με 12 τρόπους που λαλείς μάμμα σε 12 γλώσσες που μιλούν τα μωρά μες την τάξην της. Ελβετούθκια μόνον 5 στα 18 είχεν. Μεταξύ των οποίων τζιαι η δική μου που εν μισή ελβετούδα. Μισή... Έναν τέταρτον δηλαδή, τζιαι τζιείνη γερμανοελβετίδα. (το αντίστοιχον της τουρκούς στην ελληνοκυπριακήν κοινότηταν για τους γαλλοελβετούς). Τα άλλα μωρά, Κοσσοβαρούθκια, Σερβούθκια, Ρωσσούθκια, Ζαϊρινούθκια, Μαροκινούθκια, Τινησούθκια, Γαλλούθκια, Ιταλούθκια, Πορτογαλλούθκια, Ισπανούθκια, Εγγλεζούθκια, Γκοραντζούθκια, Γερμανούθκια, Γερμανοελβετούθκια.

  

Είντα ωραία να έχει ο κόσμος ούλλος μιαν πατρίδαν, όπως ελάλεν τζιαι ο αείμνηστος Παύλος Λιασίδης.

  

Εν αλήθκεια που λαλούν ότι στην Κύπρον εν να γινεί εκπαιδευτική μεταρρύθμιση τζιαι εν αν εφαρμοστεί τζιαι τζιεικάτω η κοσμικότητα στην εκπαίδευση;
