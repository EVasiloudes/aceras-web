---
title: 'Γαμώ την πίστην σου Χριστούγεννα!!'
date: 2013-12-25T22:30:00.001+01:00
draft: false
url: 
tags:
  - Blogger Archive
categories: Παλιά
---

  

  

Επήες τζι ετιτσιρώθηκες πας την Αγίαν Τράπεζαν, Χριστούγεννα μέραν, για να διαμαρτυρηθείς για την υποκρισίαν του Βατικανού, που ενώ καλύφκει τους παιδόφιλους, θέλει να ποινικοποιηθεί η έκτρωση.

  

[![](https://blogger.googleusercontent.com/img/b/R29vZ2xl/AVvXsEh6cd569bMWkhPFkgSORbtPNMuqTgBW8GzfQceQX08zq42JQrfzVmaTzvWNXglNP6J5l0iuZ5HESMGwafjAxt1LXk1DYVLqEsa6za6q3zxXE5MjgnQQJxd9ChpY_m_YWVSpLodaZkLfbug/s320/Femen.jpg)](https://blogger.googleusercontent.com/img/b/R29vZ2xl/AVvXsEh6cd569bMWkhPFkgSORbtPNMuqTgBW8GzfQceQX08zq42JQrfzVmaTzvWNXglNP6J5l0iuZ5HESMGwafjAxt1LXk1DYVLqEsa6za6q3zxXE5MjgnQQJxd9ChpY_m_YWVSpLodaZkLfbug/s1600/Femen.jpg)

  

  

Μιαν [Femen](http://femen.org/en/news) Κυπραίαν σαν εσέναν εθέλαμεν τζιαι στην χώραν μου! 

  

[Εμάς τα ήθη των χριστιανών](http://www.youtube.com/watch?v=mhoxs8be7bA) όι μόνον θεωρούν τες γεναίτζιες δευτέρας κατηγορίας αθρώπους στα μμάθκια του θεού τζιαι τους απαγορεύκουν να μπουν μες το ιερόν να κοντέψουν της αγίας τράπεζας, θεωρούν τες τζιαι ξημαρισιάν πιλέ, άμαν εν με την περίοδον τους. Όσες χριστιανές εν με περίοδον τζιαι θέλουν να εκκλησιαστούν, θα τες δεις έξω που την νεκκλησιάν σαν τα χτηνά δεύτερης κατηγορίας τζιαι την Κυριακήν, τζιαι στους γάμους, τζιαι στην λειτουργίαν των Χριστουγέννων. Τζιαι όι μόνον εν θα διαμαρτυρηθεί πλάσμαν, θα τες δεις στην καταπληκτικήν τους πλειοψηφίαν να επληρώννουν το μεγάλον όνειρον της ζωής τους να ντυννουνται στα κάτασπρα τζιαι να στέκουν να τους ευλοήσει ένας άντρας παπάς ότι η γυνή πρέπει να φοβήται τον άνδραν.

  

Αγαπητή μου Ζωζεφίν, σσυχχίζεσαι που την υποκρισίαν της εκκλησιάς τζιαι των επισκόπων στην χώραν σου τζιαι διαμαρτύρεσαι. Εμάς η δική μας [πιάννει εισφορές εκατομμυρίων](http://www.youtube.com/watch?v=VmFhzDQouCc) τζιαι ευλοά φίλους τζιαι συγγενείς πολιτικών που κατηγορούνται για κατάχρησην της θέσης τους τζιαι προνομιακήν χρήσην κρατικών πληροφοριών για να πλουτίσουν. Έναν άγιον ευκέλαιον τζιαι καθαρίζει τζιαι ο πολιτικός, τζιαι ο συγγενής τους, φτάννει μέρος των κερδών να πάσιν στον αρχιεπίσκοπον τζιαι στες μητροπόλεις. Με δίκη γίνεται, με έρευνα πιλέ. Σε μας κανένας δεν αγγίζει τα Άγια.

  

Τιτσιρώννεσαι εσύ πας την Αγίαν Τράπεζαν τζιαι καταγγέλλεις το Βατικανόν ότι ασπάζεται ιδέες των ναζί σε σχέσην με την θέσην της γυναίκας. [Εμάς ο Αρχιεπίσκοπος χρηματοδοτεί τους Ναζί](http://www.youtube.com/watch?v=FgdV2mQ9EuY) τζιαι δεν ιδρώννει το φτιν, με γεναίκας, με άνδρα. Όι να φκούν πας την Αγίαν Τράπεζαν να διαμαρτυριθούν, ούτε πας τα μπλόγκ δεν θα διαμαρτύρηθούν.

  

Εμείς έχουμεν εκκλησιάν τράπεζαν, εκκλησιάν παραγωγόν κρασιού, εκκλησιάν παραγωγόν μπύρας, εκκλησιάν ξενοδόχον, εκκλησιάν τσιμεττοποιόν, εκκλησιάν χημικόν, [εκκλησιάν υπουργόν παιδείας, αρχιεπίσκοπον γλωσσολόγον](http://www.ekpedeftikos.com/index.php?id=6141), αρχιεπίσκοπον ιστορικόν, αρχιεπίσκοπον οικονομολόγον τζιαι δεν εβρέθην μια Femen να πάει να τιτσιρωθεί, ούτε καν μες το λόμπι του Σαν Χωλ, όι μες το λόμπι παραρτήματος της εκκλησιαστικής τράπεζας.

  

Εμάς τζιαι τες γεναίτζιες τζιαι τους άντρες εμορφώσαν μας μες τα κατηχητικά στα σκολεία να είμαστιν ευσεβείς πολίτες, να φοβούμεθα τον θεόν και να υπακούουμεν εις τα όργανα του νόμου και της τάξης. Εμάς οι παπάες εις την χώραν μου ήβραν τζιαι κάμνουν. Με φεμέν φοούνται,  με θεόν.

  

  

Θωρώ σε τζιαι θαυμάζω σε αγαπητή Ζωσεφίν, όι μόνον που είσαι νέα τζιαι ωραία. 

[![](https://blogger.googleusercontent.com/img/b/R29vZ2xl/AVvXsEjPNWFMK7dfG9_Up9cvHNLDXKVRlF3Avqlt3NzBtfNm5-KLAOgU4x1nwjeEnoM4-I_A7jX1QxUwOQsCVDH0lviDEPV3kiC6Thm96vmTHO6rvR5arkM6QdR-a0nVFtg1IXium6i-O5CeO-g/s1600/%CE%96%CF%89%CF%83%CE%B5%CF%86%CE%B9%CC%81%CE%BD.jpg)](https://blogger.googleusercontent.com/img/b/R29vZ2xl/AVvXsEjPNWFMK7dfG9_Up9cvHNLDXKVRlF3Avqlt3NzBtfNm5-KLAOgU4x1nwjeEnoM4-I_A7jX1QxUwOQsCVDH0lviDEPV3kiC6Thm96vmTHO6rvR5arkM6QdR-a0nVFtg1IXium6i-O5CeO-g/s1600/%CE%96%CF%89%CF%83%CE%B5%CF%86%CE%B9%CC%81%CE%BD.jpg)

  

Γαμώ την πίστην σου! τόσην δύναμην πού την ηβρίσκεις να πάεις να διαμαρτυρηθείς μπροστά στον Πούτιν ή μπροστά στον επίσκοπον της Κολονίας κατά την λειτουργίαν των χριστουγέννων; Με την φυλακήν φοάσαι, με το ττοππούζιν της αστυνομίας δειλειάς, άμαν υπερασπίζεσαι ιδέες! Εμάς δεν θα βρεθεί με γεναίκα, με άντρας να [έσιει την μισήν σου πίστην](http://femen.org/en/about).
