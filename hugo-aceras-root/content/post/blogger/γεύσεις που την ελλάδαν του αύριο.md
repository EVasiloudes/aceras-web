---
title: 'Γεύσεις που την Ελλάδαν του αύριο'
date: 2012-01-02T23:49:00.001+01:00
draft: false
url: 
tags:
  - Blogger Archive
categories: Παλιά
---

[![](https://blogger.googleusercontent.com/img/b/R29vZ2xl/AVvXsEiMPDbigob2tsj-u755ogdQluN9ORi6zYlIdMBjEl65UM_mAFH1yql2psAL4yiq7h_EIiCMHVFu1sRYjW0jheKqS9s1g6oMF3gZkLjsRUoAw5H_SXli-N2YGkVFLg11kTFx8td8IU7jSv4/s320/Capture+d%25E2%2580%2599e%25CC%2581cran+2012-01-02+a%25CC%2580+20.09.16.png)](https://blogger.googleusercontent.com/img/b/R29vZ2xl/AVvXsEiMPDbigob2tsj-u755ogdQluN9ORi6zYlIdMBjEl65UM_mAFH1yql2psAL4yiq7h_EIiCMHVFu1sRYjW0jheKqS9s1g6oMF3gZkLjsRUoAw5H_SXli-N2YGkVFLg11kTFx8td8IU7jSv4/s1600/Capture+d%25E2%2580%2599e%25CC%2581cran+2012-01-02+a%25CC%2580+20.09.16.png)

  

Με 6.20€ μπορείτε να δοτζιμάσετε γεύσεις που την κοινωνίαν του αύριο. Βιολογικόν λάδιν Καλαμάτας **κλιματικά ουδέτερον**. Ή το άλλον, βιολογικόν αγουρέλαιον Γέρας που την Μυτιλήνην. 

Ξέρετε τι σημαίνει κλιματικά ουδέτερον; Σημαίνει ότι το χωράφιν μέσα στο οποίον εκαλλιεργήθην αυτόν που θα φάτε, εκτός που το προϊόν, επαρήξεν τζιαι την απαιτούμενη ανανεώσιμη ενέργεια που εχρειάστηκεν για να παραχθεί το προϊόν, να συσκευαστεί τζιαι να φτάσει στο τραπέζιν σας.

Ο αγρότης του αύριον δεν είναι κούνος. Δεν είναι αγράμματος που θέλει να κάθεται τζιαι να τον πκιορώννει το κράτος ή να πιάννει επιχορηγήσεις που την Ευρωπαϊκήν Ένωσην. Ούτε τζιαι πκιάννει τες επιχορηγήσεις, ή πουλεί τα μισά του χωράφκια σε οικόπεδα, για να γοράζει μερσεντάρες τζιαι να καπαρτίζει σαν το γύφτον που εκέρδισεν το λαχείον του.

Ο αγρότης του αυριον εν τζιείνος που έπιασεν τες επιχορηγήσεις τζιαι τες επένδυσεν. Εκτός που λάδιν, σιτάριν, πατάτες, το χωράφιν του παράγει τζιαι την απαιτούμενην ενέργειαν για την καλλιέργειαν. Εκτός που επενδύσεις σε μηχανές επένδυσεν τζιαι σε γνώσην. Έμαθεν την επιστήμην να καλλιεργεί φυτά τζιαι μεν ηγρειάζεται να τα λούννει με δηλητήρια για να μεν του τρώει την παραγωγήν ο δάκος, ο περονόσπορος ή η λίτα. Πας τα δεντρά του έρκουνται τζιαι φουλιάζουν πουλιά τζιαι δεν ηψοφούν που τα ψεκάσματα. Τα έντομα βρίσκονται σε ισοζύγιον τζιαι τα βλαβερά περιορίζονται που τα ωφέλημα ή που τα πουλιά που τα τρώσιν. Το χώμαν εν καρπερόν που βιολίπασμαν τζιαι όι που χημικά νίτρα τζιαι φωσφόρα. Αερίζουν το, οργώννουν το, αναζωογονούν το τα σκουλούτζια της γης με δίχα ενέργειαν.  Το χωράφιν εν έναν οργανικόν οικοσύστημαν σε ισοζύγιον.

Ο αγρότης του αύριον δουλέφκει με μεράκκιν να σου δώσει κάτι να το φάεις τζιαι να ευφρανθεί η ψυσιή σου. Τζιαι νώθει ότι τρως τζιαι σιαίρεσαι τζιαι σιαίρεται τζιαι τζιείνος.

Εδοτζίμασα τα τζιαι τα θκυο βιολογικά λάθκια της φωτογραφίας. Έβαλα λλίον αγουρέλαιον Γέρας τζιαι λλίον κανονικόν βιολογικόν λάιν Καλαμάτας μες σε μικρόν διαφανές πιατούιν με φόντον έναν άσπρον πιάτον για να φαίνεται καλλύττερα μες το χρώμαν του λαθκιού η ζωή του. Έπιασα βραστόν ψουμίν βιολογικόν με προζύμιν τζιαι έκαμα βουττίν. Με τρεις κόκκους άλας της θάλασσας πουπάνω αναδείχτηκεν μια που τες γεύσεις της Ελλάδας του αύριον, μια γεύση που σου ευφραίνει την ψυσιήν.  
  
  
Το αγουρέλαιον είτε βιολογικόν είτε ξημαρισμένον τρώεται φρέσκον πριν να ταντζίνει, το κανονικόν βιολογικόν λάδιν το σέβεσαι τζιαι δεν το κάφκεις να το τρώεις ζωντανόν με δίχα τοξίνες πουπάνω που το φαΐν ούλλον μυρωθκιάν.
