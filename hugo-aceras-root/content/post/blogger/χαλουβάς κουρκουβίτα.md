---
title: 'Χαλουβάς Κουρκουβίτα'
date: 2012-07-08T16:27:00.000+01:00
draft: false
url: 
tags:
  - Blogger Archive
categories: Παλιά
---

  

Σε προηγούμενην ανάρτησην δεν απάντησα στην ερώτηση τι είναι ο Κούρκουμας. Εκράτησα την για να μάθω παραπάνω. Εγώ έξερα τον σαν μιαν σκόνη τζιτρινούαν που διά μιαν απίθανην γεύσην στα φαγιά που γίνουνται με πουρκούριν, ρύζιν, κινόαν, σπανάσια, πιζέλια, ρουβίθκια… 

Ε, λοιπόν ήβρα τον ομπρός μου σε έναν κατάστημαν βιολογικών προϊόντων σε ζωντανήν μορφήν.

[![](https://blogger.googleusercontent.com/img/b/R29vZ2xl/AVvXsEhvwfGvw8a3loFq8m78lIkLIaPWB0TAhEZbQbsSqi-CnPpFnyCK0nIQomq_M7rCuhZ-ZEzUD8rxaJSBDX4CGPX310_bN5D4k6dwE_Z_JUyXOZUx_Lag5lgT1gRabIEBFwFXEhXUb6Y7Ea4/s320/Capture+d%E2%80%99e%CC%81cran+2012-07-08+a%CC%80+16.21.51.png)](https://blogger.googleusercontent.com/img/b/R29vZ2xl/AVvXsEhvwfGvw8a3loFq8m78lIkLIaPWB0TAhEZbQbsSqi-CnPpFnyCK0nIQomq_M7rCuhZ-ZEzUD8rxaJSBDX4CGPX310_bN5D4k6dwE_Z_JUyXOZUx_Lag5lgT1gRabIEBFwFXEhXUb6Y7Ea4/s1600/Capture+d%E2%80%99e%CC%81cran+2012-07-08+a%CC%80+16.21.51.png)

  

Είναι της οικογένειας των Zingiberaceae, δηλαδή που την ίδιαν με την πιπερόριζαν ή αλλιώς ζιζίμπριν. Ο κούρκουμας είναι λλιόττερον αψός που το ζιζίμπριν, αλλά έχει χρώμαν προς το καρρόττο τζιαι πιο έντονην μυρωθκιάν. Έχει τζιαι κάποιαν ελαφρήν πικράδαν. Άμα βάλεις Courcuma πας τον Γκούγκολαν εν να έβρεις πολλές πληροφορίες.

Όπως σας είπα στην ανάρτησην με το ριζόγαλον, εγελάστηκα τζιαι αντίς για κανέλλαν έβαλα κούρκουμαν. Με τούτην το τζιουνούρκον στοιχείον τζιαι με μιαν γκουγκολοπληροφορίαν ότι ο κούρκουμας πάει πολλά σε συνδιασμόν με το ζιζίμπριν, εδοκίμασα το τούτον:

2 ποτήρκα σιμιδάλλιν

Μισόν ποτήριν κούννες του αθασιού

Κούρκουμαν φρέσκον

Ζιζίμπριν φρέσκον

Κανέλλαν

2 όξινα

Ζάχαρην (από 3 κουταλιές μέχρι έναν ποτήριν αναλόγος πόσον γλυκαήδες είσαστιν)

Λάδιν (από 3 κουταλιές μέχρι μισόν ποτήριν αναλόγως του πόσον λαθκιαστά τρώτε)

3 ποτήρκα νερόν

Εγώ έκαμα το με το λλιόττερον ζάχαρην τζιαι το λλιόττερον λάιν για να είναι τζιαι φιτ, αλλά κυρίως για να αναδεικνύονται οι γεύσεις τζιαι οι μυρωθκιές.

Κάμνεις σε ξεχωριστόν κασαρολλίν το σορόππιν βράζοντας το νερόν με το ζάχαρις, έναν κομμάτιν κανέλλαν τζιαι βάλλοντας στο τέλος τον χυμόν των οξύνων αφού έσεις φκάλει τα ξύσματα για να τα βάλεις μες τα μυρωδικά.

Σε άλλην μεγάλην μαείρισσαν (διότι θα φκάλλει βούρβουλλους) βάλλεις το λάδιν τζιαι κασιανίζεις πρώτα τες κούννες που τες έχεις κόψει μισές. Μετά βάλλεις μέσα το σιμιδάλλιν τζιαι κασιανίζεις το ανακατώννοντας το μέχρι να αρκέψει να αλλάσσει χρώμαν. Βάλλεις μέσα τα ξύσματα του λεμονιού, το ζιζίμπριν τζιαι τον κούρκουμαν (περίπου 100 γρ που το καθέναν), που τα έσεις καθαρίσει τζιαι τρίψει σε ψιλόν τρίφτην ή περάει που το μίξερ (έχει τζιαι ειδικούς τρίφτες για το ζιζίμπριν) τζιαι γύρνεις πουπάνω το σορόππιν.

Ανακατώννεις για λλίον ώσπου να πήξει, τζιαι βάλλεις το στην φόρμαν που σ΄αρέσκει. Διακοσμείς το πουπάνω με κούννες όσες τζιαι όπως σ΄αρέσκουν, τζιαι πασπαλίζεις το πουπάνω με κανέλλαν.

  

[![](https://blogger.googleusercontent.com/img/b/R29vZ2xl/AVvXsEgmLSpAm7TNJ-_BxRpl9zZmvorTK5xKSF1AH2A_tXVF6ar-9f2Zl1OAU8Epd3ixWEt3Vp_ebXGNlrLKH5Mg5hu4ZhyphenhyphenU9ySYx9tefsMRnJwzi8VT-KN4sKFQl8eZ3W74wVqb6vn63hYPmXM/s320/Capture+d%E2%80%99e%CC%81cran+2012-07-08+a%CC%80+16.22.41.png)](https://blogger.googleusercontent.com/img/b/R29vZ2xl/AVvXsEgmLSpAm7TNJ-_BxRpl9zZmvorTK5xKSF1AH2A_tXVF6ar-9f2Zl1OAU8Epd3ixWEt3Vp_ebXGNlrLKH5Mg5hu4ZhyphenhyphenU9ySYx9tefsMRnJwzi8VT-KN4sKFQl8eZ3W74wVqb6vn63hYPmXM/s1600/Capture+d%E2%80%99e%CC%81cran+2012-07-08+a%CC%80+16.22.41.png)

  

Το λάθος μου εδώ που το έβαλα σε βαθουλλήν φόρμαν. Θα ήταν καλλύττερον σε σινούιν τζιαι μάξιμουμ 2.5 ποόντους πάχος.

Είναι παραλλαγή του χαλουβά της μαείρισσας τζιαι την light version ονόμασα την **Χαλουβάς Κουρκουβίτα**.
