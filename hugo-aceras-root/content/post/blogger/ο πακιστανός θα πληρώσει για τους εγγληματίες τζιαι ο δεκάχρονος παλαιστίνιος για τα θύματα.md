---
title: 'Ο Πακιστανός θα πληρώσει για τους εγγληματίες τζιαι ο δεκάχρονος Παλαιστίνιος για τα θύματα'
date: 2012-08-06T23:30:00.000+01:00
draft: false
url: 
tags:
  - Blogger Archive
categories: Παλιά
---

Συγκρίνετε τα πρώτα θέματα του Ελληνικού τζιαι του Κυπριακού τύπου. Στην Ελλάδαν ένας Πακιστάνος εκακοποίησεν μιαν δεκαπεντάχρονην Ελληνίδαν, στην Κύπρον, ένας Κυπραίος εβίασεν έναν δεκάχρονον αγοράκιν.  
  
Φανταστείτε την θεματολογίαν των εφημερίδων των δύο χωρών αν οι εθνικότητες των εγγληματιών τζιαι των θυμάτων ήταν αντίστροφες. Ένας Έλληνας εκακοποίησεν μιαν δεκαπεντάχρονην Ιντιανούν τζιαι ένας τριανταεπτάχρονος Παλαιστίνιος εβίασεν έναν δεκάχρονον αγοράκιν από την Λάρνακαν!  
  
Φανταστείτε τον Κουλίαν, τον Βαρνάβαν της Εδέκ, τον Λεφτεράκην, τον Δήμαρχον Λάρνακας τζιαι τους μαυροπουκαμισάες του Ελάμ πως θα επαρατάσσουνταν, τι θα εγίνετουν στο γυμνάσιο Βεργίνα, το πρωτοσέλιδον της Αλήθειας, της Σημερινής, του Πολίτη, του Φιλελεύθερου.  
  

[![](https://blogger.googleusercontent.com/img/b/R29vZ2xl/AVvXsEjVQgXwdT2igBb-88ajv-hakYvU1Mc_xgzMKVcQNG33UmlXC25gnA4OJU1mJUF5eTPoZmafuWicIKcPr8d0z3Gr4p6uFEjJMR1eiPhYc7x7TZUOwPobiO4qfas3ZJN3oYcwXj9rfcHs488/s320/Capture+d%E2%80%99e%CC%81cran+2012-08-06+a%CC%80+23.03.36.png)](https://blogger.googleusercontent.com/img/b/R29vZ2xl/AVvXsEjVQgXwdT2igBb-88ajv-hakYvU1Mc_xgzMKVcQNG33UmlXC25gnA4OJU1mJUF5eTPoZmafuWicIKcPr8d0z3Gr4p6uFEjJMR1eiPhYc7x7TZUOwPobiO4qfas3ZJN3oYcwXj9rfcHs488/s1600/Capture+d%E2%80%99e%CC%81cran+2012-08-06+a%CC%80+23.03.36.png)

  

  

[![](https://blogger.googleusercontent.com/img/b/R29vZ2xl/AVvXsEgcQALRZTPH5jC6-ydx4OhNzB6OH0unhd-VCaV-U5K3IyQj8LBdBB4dr3sDZ1fdhGsRZXFyPGHCKJ38MqrS_ENYpSgFlYrt7nILiUeVkc_q8DVMgQnuSHTnDdjc-MtNjBMSTUez5Lvsdvw/s320/Capture+d%E2%80%99e%CC%81cran+2012-08-07+a%CC%80+00.11.18.png)](https://blogger.googleusercontent.com/img/b/R29vZ2xl/AVvXsEgcQALRZTPH5jC6-ydx4OhNzB6OH0unhd-VCaV-U5K3IyQj8LBdBB4dr3sDZ1fdhGsRZXFyPGHCKJ38MqrS_ENYpSgFlYrt7nILiUeVkc_q8DVMgQnuSHTnDdjc-MtNjBMSTUez5Lvsdvw/s1600/Capture+d%E2%80%99e%CC%81cran+2012-08-07+a%CC%80+00.11.18.png)

  
  
Στην Κύπρον, ούτε η λέξη δράκος, ούτε η λεξη τέρας, ούτε η λέξη κτήνος εκρίθηκεν χρήσιμη να μπεί σε πρωτοσέλιδον πασιογραμμένον τίτλον με γαίματα να στάσσουν. Οι παραπάνω δε εφημερίδες δεν το εβάλαν καν πρωτοσέλιδον.  
  
Όσον σιχαίνουμαι τους εγγληματίες, τους κακοποιούς, τες λέρες, τόσον συχαίνουμαι το σύστημαν που ταΐζει τες ψυσιές του αμόρφωτου κόσμου με κατζίαν τζιαι μίσος, τόσον σιχαίνομαι τα καθήκια που χωρίζουν τους κακοποιούς σε δικούς μας τζιαι σε ξένους, τόσον αηδιάζω τους βρωμισμένους που χωρίζουν τα θύματα σε δικούς μας τζιαι σε ξένους.  
  
Αντίς ούλλοι μονόουλοι, δικοί τζιαι ξένοι, να μαχούμαστιν εναντίον των εγγληματιών, όποθθεν θκιάολον τζιαι αν έτυχεν να κατάγονται, πέρκι αλλάξουμεν τον κόσμον να τον κάμουμεν πιο ασφαλήν τζιαι πιο όμορφον, αντίς να ενωννούμαστιν δικοί τζιαι ξένοι να συμπαρασταθούμεν στους δικούς των θυμάτων της εγγληματικότητας, πέρκι αλλάξουμεν τον κόσμον τζιαι να τον κάμουμεν πιο ανθρώπινον, πιο υποφερτόν, κουρτίζουν οι οργανωμένοι θεομπαίχτες το κάθε λειψόν πολιτισμού άτομον να ξερνά την κατζίαν του τζιαι την πρωτόγονην του επιθετικότηταν πας τον πρώτον ξένον. Με στόχον τί; ακροαματικότηταν, πολιτικήν υπεραξίαν, οπαδούς...  
  
Έτυχεν να δουλέψω για τες φυλακές της Ελβετίας. Αρώτησα την διευθύντριαν των φυλακών πως εξηγά το γεγονός ότι 80% των κρατουμένων εν ξένοι.  
  
"Αν πάρετε το προφίλ του εγγληματία, είναι άνδρας μεταξύ 18 και 35 χρονών, μου είπε. Δεν ζει με γυναίκα, είναι φτωχός με εισοδήματα κάτω από τον κατώτερο μισθό φτώχιας, δεν έχει στοιχειώδη μόρφωση, είναι άνεργος. Αν πάρετε τον πληθυσμό που κατοικεί σήμερα στην Ελβετία με αυτό το προφίλ, θα βρείται το ίδιο ποσοστό εγγληματίες, είτε Ελβετοί είναι, είτε Αλβανοί, είτε από το Κάπο Βέρντε. Η εθνικότητα, άμα έχετε εφαρμόσει τα πρώτα κριτήρια, δεν εξηγεί τίποτα. Το να απομονώνετε ένα παράγοντα από ένα πολυπαραγοντικό φαινόμενο, είμαι μια στατιστική απάτη", είπεν μου η κυρία ψυχρά τζιαι ελβετικά. "Τον καιρό που οι φτωχοί, νέοι και μονάχοι αγράμματοι άνδρες ήταν Ελβετοί, οι φυλακές μας είχαν μόνο Ελβετούς", επρόσθεσεν ακόμα πιο ψυχρά λογικά, ακόμα πιο Ελβετικά.
