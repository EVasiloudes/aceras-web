---
title: 'Εψές είδα όρομαν'
date: 2008-03-28T15:02:00.002+01:00
draft: false
url: 
tags:
  - Blogger Archive
categories: Παλιά
---

Εψές ήρτεν έτσι απρόσμενα ο μακαρίτης ο παππούς μου στ’όρομαν μου. Επωφελήθηκα της ευκαιρίας τζαι αρωτώ τον:  
– Παππού αν ήταν τζαι εξανάζιες πότε ήταν να ποφασίσεις να γεννηθείς;  
– Ήσιαν να τα κανονίσω να είμαι νέος τωρά γιέ μου, λαλεί μου.  
– Καλάν ρε παππού, μια ζωή εν σε κάνεσεν. Είσιες μιαν γεναίκαν χρυσάφιν, έκαμες 9 κοπελλούθκια τζαι καμιάν εικοσαρκάν αγγόνια τζαι δεν σε παραπόνησεν ένας, εξεκίνησες που άστεγον χωρκατούιν που ήρτεν στο Βαρώσιν να βρει την τύχην του τζαι εκατάληξες να έχεις τες ανέσεις σου ούλλες παρόλον που άφηκες θκυό φορές το σπίτιν σου στους Τούρκους. Τι έθελες άλλον;  
– Έντζαι εν τζείνον γιόκκα μου είπεν μου. Την ζωήν μου καλά την έζησα. Εμέναν όμως στον τζαιρόν μου εχτίζαμεν τοίχους να γλυτώσουμεν ο ένας που τες σφαίρες του άλλου. Τωρά θωρώ σας που τζειπάνω να πιάννετε τους σιοίρους τζαι να τους ρίφκετε. Εμείς εγράψαμεν την ιστορίαν του τόπου με τα γιαίματα, εσείς όρνιθαν να σφάξετε τζαι εν το κάμνει η καρκιά σας. Αν ήμουν τωρά στην ζωήν, ήταν να χαρώ να ζήσω την ιστορίαν να γράφεται με τα λόγια τζαι όι με τα όπλα, να χτίζεται με την χαράν τζαι όι με τα κλάματα, να την κουντά να προχωρά η ορπίδα τζαι όι ο φόος.  
– Παππού μου τι να κάμουμεν όμως, η ζωή είναι μη αντιστρεπτόν φαινόμενον. Τζει που πήες επήες τζαι τζείνον που καμες έκαμες. Υπόσχουμαι σου όμως ότι τους τοίχους που σε βάλαν τζ’έχτισες θα τους χαλάσω στον τόπον σου. Τζαι την ιστορίαν που κουντά η ορπίδα, θα την ιζήσω διπλά τζαι για σέναν.  
  
Αννοίω τα μμάθκια μου να τον σιαιρετήσω, αντίς τον παππούν μου, ήβρα την γεναίκαν να με σουξουλά να σηκωθώ να πάω δουλειάν.
