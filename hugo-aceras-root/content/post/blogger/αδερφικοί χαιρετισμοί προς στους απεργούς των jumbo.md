---
title: 'Αδερφικοί χαιρετισμοί προς στους απεργούς των JUMBO'
date: 2008-07-04T23:39:00.007+01:00
draft: false
url: 
tags:
  - Blogger Archive
categories: Παλιά
---

[![](https://blogger.googleusercontent.com/img/b/R29vZ2xl/AVvXsEiCTeu47Urklg2Hz5kSomNqPhS7os7nzY1l6mX73Aq3CCyzAwg7qXhEoRP5izuOW3ClhWAd2rU2btn4AQCBMC4UY1HD-xZwZQmSJ0x3ZGj53hXsgEeRqmL6BpuwZjXJGbzSW3r7PZrWD5A/s400/Pame+jumbo+2.jpg)](https://blogger.googleusercontent.com/img/b/R29vZ2xl/AVvXsEiCTeu47Urklg2Hz5kSomNqPhS7os7nzY1l6mX73Aq3CCyzAwg7qXhEoRP5izuOW3ClhWAd2rU2btn4AQCBMC4UY1HD-xZwZQmSJ0x3ZGj53hXsgEeRqmL6BpuwZjXJGbzSW3r7PZrWD5A/s1600-h/Pame+jumbo+2.jpg)  
Σαν ελάχιστον φόρον τιμής προς την μάνα μου, η οποία άφησεν χρόνια που την ζωήν της μες την αυλατζιάν των πατατών τζ'έφαν την η αρκατιτζιή για να μας νιώσει,  
  
σαν ελάχιστον φόρον τιμής προς τες θκειάες μου, οι οποίες αφήκαν την υγείαν τους πας τους πάγκους των συσκευαστηρίων των πορτοκαλιών, ή μες τα μαειρκά των ξενοδοχείων,  
  
σαν ελάχιστον φόρον τιμής προς τες γειτόνισσες, τες καρδιακές οικογενειακές φίλες οι οποίες εξιποϊστήκαν τζαι εξισιεριστήκαν πας τες σκάλες των τουριστικών φλάτ σφογκάρισε-σφογκάρισε,  
  
σου ζητώ φίλε αναγνώστη του μπλογκ μου να πάεις να βάλεις μιαν υπογραφήν αλληλεγγύης για τες κοπελλούες που απεργούν τωρά στα τζιούμπο. Επαρακάλεσα τον Προλετάριο να στήση έναν ιστολόγιον συλλογής υπογραφών αλληλεγγύης τζαι το έκαμεν.  
  
Η αδικία δεν είναι που η μάνα μου εδούλεψεν σκλερά. Έθελεν τζαι δούλεψεν. Η αδικία είναι ότι σε 3 χρόνια εν να φτάσει στα 65 της τζαι σύνταξην δεν θα πιάσει. Ασυνδικάλιστη, με δίχα συλλογικές συμβάσεις, ούτε ππούλια ούτε ταμεία προνείας, έπιαννεν το πεντόλιρον κάθε δείλις τζαι έρκετουν έσσω. Τωρά, τους γιατρούς τζαι τα χάπια για τους ρευματισμούς που της έκαμεν η γέρημη η αυλατζιά πιορώννει τους η φτανή σύνταξη του πατέρα μου. Έτσι θέλουν να έχουν τους υπαλλήλους τους τζαι οι μαστόροι του Τζιούμπο.  
  
Είναι άδικον τζαι απαράδεκτον στον τζαιρόν μας να έχει ακόμα ξεροτζέφαλους που θεωρούν δικαίωμαν τους να ξιζουμίζουν την ζωήν του κόσμου με δίχα να του αναγνωρίζουν το ελάχιστον δικαίωμαν να έχει συλλογικές συμβάσεις με τα στοιχειώδη ωφελήματα.  
  
Τουλάχιστον τα ριάλια μας σε έτσι εμπόρους ας τους τα κόψουμεν, διότι μόνον με την γλώσσαν του ππαρά καταλάβουν αυτού του είδους οι ππαραόπιστοι. Μέχρι να λυγίσουν τζαι να αναγνωρίσουν τα στοιχειώδη δικαιώματα των εργαζομένων που απεργούν, ας τους μποϋκοτάρουμεν τζαι ας συμπαρασταθούμεν στους απεργούς μέχρι να κερδίσουν.  
  
Σε παρακαλώ επίσεις να βάλεις ένα σύνδεσμο στο μπλογκ σου για να γινεί γνωστόν τζαι να πάει όσον παραπάνω κόσμος να υπογράψει.  
  
Για υπογραφές [τσιλλάτε εδώ: JUMBO Petition](http://www.petitiononline.com/apergia/petition.html)

  
  
Για παραπάνω πληροφορίες πηαίννεται στου [Γληόρη](http://nekatomata.blogspot.com/2008/07/jumbo.html) ή [στο Προλεταριακόν](http://proletariakon.blogspot.com/)  
  
  
Φεύγω για 20 μέρες διακοπές στην Κύπρο τζαι ελπίζω στην επιστροφή οι απεργοί να έχουν κερδίσει τα δίκαια τους.  
  
Μέχρι τότε, γιά τζαι καλόν καλοτζαίριν.
