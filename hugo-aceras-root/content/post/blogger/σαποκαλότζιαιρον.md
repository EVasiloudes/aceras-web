---
title: 'Σαποκαλότζιαιρον.'
date: 2014-08-13T23:16:00.001+01:00
draft: false
url: 
tags:
  - Blogger Archive
categories: Παλιά
---

  

  

Έτσι λέξη δεν μπορεί να υπάρξει στην κυπριακήν διάλεκτον. Είναι νεολογισμός για Κυπραίους μετανάστες σε γεωγραφικά πλάτη πάνω του σαρακοστού παράλληλου.

  

Φέτη ο τζιαιρός εσάπισεν μας, έσιει που την αρκήν του Ιούλη. Είναι περίπου όπως ένας βροσιερός Οκτώβρής στην Κύπρον που διαρκεί θκυό μήνες τζιαι βάλε. 

  

[![](https://blogger.googleusercontent.com/img/b/R29vZ2xl/AVvXsEhApBuNuAh6CxuzFpp204cKpgZ5FdMBM5zV4KYPLFsaKFt2egUIIT9c5mP-LTvTex0I7r-IBPCd0ihj2kjHXwjwjSixb1dsBnB-muUOgW7-sdsTCUfZlXt5ykDYSQvs960pDPk9QUVM3p0/s1600/meteo.png)](https://blogger.googleusercontent.com/img/b/R29vZ2xl/AVvXsEhApBuNuAh6CxuzFpp204cKpgZ5FdMBM5zV4KYPLFsaKFt2egUIIT9c5mP-LTvTex0I7r-IBPCd0ihj2kjHXwjwjSixb1dsBnB-muUOgW7-sdsTCUfZlXt5ykDYSQvs960pDPk9QUVM3p0/s1600/meteo.png)

αριστερά η πρόγνωση του τζιαιρού / δεξιά η εικόνα ραντάρ με βροσιές όπου φαίνουνται χρώματα.

  

  

Είναι μια σκέττη αηδία. Μπορεί στην Κύπρον η βροσιή να εν χαρά θεού, δακάτω άμα εν ησταματά εν κατάρα. Εγεμώσαν οι τόποι μανιτάρκα, καραόλους, τζιαι ιδίως καραόλους τίτσιρους. Τα δεντρά εφορτωθήκαν περονόσπορους τζιαι άλλες μυκητιάσεις. Περονόσπορον έπιασεν τζιαι η διάθεση μου. Εβαρέθηκα τούτον τον τόπον που ούλλον σιειμώναν ψοφάς που το σιόνιν τζιαι ούλλον καλοτζιαίριν σαπίζεις που τα νερά. Θα μου πεις κάτω με τον καύσωναν τζιαι τους σαράντα εν καλλύττερα; 

  

[![](https://blogger.googleusercontent.com/img/b/R29vZ2xl/AVvXsEiMWJzt0LbN80nK6XS55SwqfGGBqGuVg0lnRWSXfx2btH00OyROXYdVBdm_ah9XC1F8F7HjuZcUrJiBmnMgv3XAuvtYpJnWrnnB_z3ksMzoOeK_G2avpfB_R4F6oTzYBumWhGr0t51mZtk/s1600/karaolos.JPG)](https://blogger.googleusercontent.com/img/b/R29vZ2xl/AVvXsEiMWJzt0LbN80nK6XS55SwqfGGBqGuVg0lnRWSXfx2btH00OyROXYdVBdm_ah9XC1F8F7HjuZcUrJiBmnMgv3XAuvtYpJnWrnnB_z3ksMzoOeK_G2avpfB_R4F6oTzYBumWhGr0t51mZtk/s1600/karaolos.JPG)

τούτος ο τζιαιρός είναι η χαρά του σάλλιαρου

  

Δεν έσιει πατρίδαν για μέναν. Ούτε τους κρυφούς φασίστες που τραουδούν χαρούμενοι τραλαριραρίμ τραλαριραρόμ τζιαι μετρούν ασπρισμένα φράγκα, μες την υγρασίαν, μιλώντας πούτζιου-πούτζιου να μεν τους ακούσει κανένας, τους πάω, ούτε τους νότιους φανερούς, που τραουδούν πατριωτικά με στόμφον τζιαι μετρούν μαύρα ευρώ μες τον καύσωναν, κάμνοντας καρκασιαλλίκκιν να τους ακούσει όλος ο κόσμος, τους πάω. Ούτε τούτους δακάτω θέλω να ξέρω, ούτε τζιείνους τζιεικάτω να θωρώ. 

  

Έναν άνοστον σαποκαλότζιαιρον κάμνει με να ζιώ την ασσιήμιαν του κόσμου έντονα. Εμείναμεν τζιαι με δίχα παραμύθκια με όμορφες εικόνες, τζιαι το μέλλον φαίνεται όπως το τοπίον μες την ππούσιν του κεντροευρωπαϊκού καλοτζιαιρκού. Το χρήμαν εν μέτρον της αξίας των πάντων πόλα-σέλα. Τα επιτήδεια αρπαχτικά είναι πάντα winner. Έσιει που βρίσκουν τούτην την εικόναν τζιαι αισθητικήν. Καπιταλιστικός ρεαλισμός.

  

Εγώ εβαρέθηκα την. Εβαρέθηκα να λυπούμαι, εβαρέθηκα να κρυώννω, εβαρέθηκα να μουσσιέφκω, ανακάτσιασα τους μύκητες τζιαι τα αρπαχτικά, θέλω να ζήσω τζιαι δεν έχω τόπον, δεν έχω κλίμαν που να μου κάθεται τζιαι να του κάθουμαι. 

  

  

Έψαξα μέχρι τζιαι στο google τζιαι δεν ήβρα ουτοπίαν να γλυτώσω τζιαι που τους καύσωνες τζιαι που τα σαποκαλότζιαιρα. Τα έαρ κοντίσια, την θέρμανση τζιαι τες οργανωμένες εκδρομές δεν τα θέλω για οικολογικούς λόγους.

  

Η θκειά μου η Γιωτού ελάλεν μου "ότι έρτει κουντάς το τζιαι πάει" τζιαι ο νήλλιος μου, που ενέφανεν κάποιαν στιγμήν μεταξύ θκυό συννεφκιών, λαλεί "θα περάσει". Θα περάσει όπως περνούν ούλλα τα σαποκαλότζιαιρα. Θα περάσει, όπως περνούν ούλλες οι κρίσεις του καπιταλισμού.   
  
Αλή τον που δεν αντέχει τους περονόσπορους τζιαι δεν έχει προστασίαν που τους άρπαγες.  
  
  
  

[![](https://blogger.googleusercontent.com/img/b/R29vZ2xl/AVvXsEj8-TnNqDqwMsMRGl0g1Fx3-aSpwK6Q9KQjWP-x-jZ3V2vxpIhBv9yhaC1_Wk4BICN3Lah06OFzrmhL2A4_1gcrCtFYADVtKDT0Yjc-g2OeUlCI7yMGwM87P3ARZHCFWPJAS2s4ijmRegk/s1600/Capture+d%E2%80%99e%CC%81cran+2014-08-14+a%CC%80+01.20.02.png)](https://blogger.googleusercontent.com/img/b/R29vZ2xl/AVvXsEj8-TnNqDqwMsMRGl0g1Fx3-aSpwK6Q9KQjWP-x-jZ3V2vxpIhBv9yhaC1_Wk4BICN3Lah06OFzrmhL2A4_1gcrCtFYADVtKDT0Yjc-g2OeUlCI7yMGwM87P3ARZHCFWPJAS2s4ijmRegk/s1600/Capture+d%E2%80%99e%CC%81cran+2014-08-14+a%CC%80+01.20.02.png)

Με έτσι τζιαιρόν, ότι εγιώρκησεν το ποστανούιν ερημάξαν το οι καραόλοι οι τίτσιροι που δεν ελάλεν με η καρκιά μου, με οι αξίες μου να εξολοθρεύσω με χημικά μέσα. Επήαν τόσοι κόποι χαμένοι. Για του χρόνου ήβρα τζιαι θα πιάσω άλλα φυσικά μέτρα προστασίας, διότι οι κρίσεις του καπιταλισμού είναι κυκλικές τζιαι απρόβλεπτες. Σαν την μετεορολογίαν. Mπορεί η ύφαιση να έρτει περιοδικά σε μορφήν U, μπορεί να έρτει σε μορφήν V τζιαι να φύει γλήορα, μπορεί όμως τζιαι να έρτει διπλοφάτσιν σε μορφήν W ή ω. Αν τα έχουμεν τα ίδια τζιαι του χρόνου δεν θέλω οι κόποι μου να εν η χαρά του κάθε άρπαγα ή του κάθε αρπαχτικού.
