---
title: 'Οι χαμένοι'
date: 2009-09-15T22:15:00.003+01:00
draft: false
url: 
tags:
  - Blogger Archive
categories: Παλιά
---

[![](https://blogger.googleusercontent.com/img/b/R29vZ2xl/AVvXsEg8TEBbqg89n9YbhVAR7LSlQmZnqD3FPKImC3Otzih4zk8BKdyyWJCr8LjGZVLWdNu_i6Q6zATzfXXVQi1t5y2S4TwQ-rNqi-owaOfQP5Vaf3p-cIiLKOnF2Bh_nmgTEeX3eKdZqEkiLnk/s400/Image+4.png)](https://blogger.googleusercontent.com/img/b/R29vZ2xl/AVvXsEg8TEBbqg89n9YbhVAR7LSlQmZnqD3FPKImC3Otzih4zk8BKdyyWJCr8LjGZVLWdNu_i6Q6zATzfXXVQi1t5y2S4TwQ-rNqi-owaOfQP5Vaf3p-cIiLKOnF2Bh_nmgTEeX3eKdZqEkiLnk/s1600-h/Image+4.png)  
  
Οι 14 του Σεττέβρη εν η πρώτη μέρα των μαθημάτων στο πολυτεχνείο. Που το πρωίν εγεμώσαν τα μετρό, οι διαδρόμοι, οι καφετέριες με νέους μανικομένους για την νέαν χρονιά. Έσιει πον η πρώτη τους μέρα τζιαι παίρνουν ψαρωμένοι την πρώτη γεύση της νέας ζωής, έσιει που η τελευταία τους χρονιά τζι έρκουνται χαλαροί παίζοντας του παλιούς.  
  
Άμαν πιάσεις ούλλα τα ατομικά συναισθήματα των αθρώπων που παν τζι έρκουνται μες την πανεπιστημιούπολην τζιαι βάλεις τα μες έναν μίξερ τζιαι νεκατώσεις τα, απελευθερώννουν έναν πνεύμαν που διαχέεται μες τους διαδρόμους τζιαι μυρίζει χαράν.  
  
Η ώρα ανάμισι διώ μάθημαν. Δεν πάω να φάω για να έχω ώραν να είμαι ρελάξ. Κατεβάζω βιαστικά έναν ανούσιο σάντουιτς τζιαι πλυννίσκω την γεύσην του άγευστου με μισό λίτρο κοκακόλα. Έπιασα ντάιετ για να παστύνω τζιαι λλίον. Καμιά επιστημονική μελέτη δεν απόδειξεν ακόμα ότι το ψεύτικον ζάχαρις εν δηλητήριο. Τα λλιοστά μόρια καφεΐνης του δηλητηρίου που εκατέβασα διεγείρουν τους νευρώνες μου χωρίς να με στρεσάρουν όπως με στρεσάρει ο καφές. Είμαι ήδη ανήσυχος για να προσθέσω τζιαι άλλον στρές με τον καφέ. Μπορεί να το ξέρω ότι οι φοιτητές πάντα εδώκαν μου την πιό ψηλή βαθμολογία στες τελικές αξιολογίσεις, μου είναι όμως αδύνατον να αποφύγω την έννοιαν αν θα είμαι στο ύψος των προσδοκιών τους.  
  
Η ώρα είναι ήδη μια παρά τέταρτον. Που την αγωνία μου να μεν καθυστερήσω, ετέλειωσα το ακριβό φτωχό μου γεύμαν τζιαι έχω ακόμα τρία κάρτα χρόνον. Άτε πάμεν καμιά βολτίτσα πάνω στα μπλόγκς να σκοτώσουμεν κανέναν τέταρτον που μας περισσεύκει. Πάω στου Άνευ, έχει σεντόνι. Ας το αφήσουμεν για πόψε που αν να έχουμεν παραπάνω ώραν. Της δρακούνας εν πιό σύντομον, τζιαι έναν γυρούιν στου Γιώργου Στρατή που θέλει να εξευρωπαϊστεί, τζιαι έναν στου Αγρινού, επέρασεν το κάρτον.  
  
Ισιώννω να πάω να έβρω την αίθουσα. Κοντεύκοντας στην κετρικήν πλατεία του κκάμπους ακούω φκιολιά τζιαι λαούτα. (μουσικήν ττάκκα ττούκκου, όππα όππα, ντούγκου ντούγκου, την οποίαν είμαι ανίκανος να ξεχωρήσω ίντα στυλ είναι για να σας πω).  
  
Κυρίες και κύριοι, φωνάζει το μεγάφωνο, έναν τέταρτο πριν αν μπείτε στα αμφιθέατρα, σας παρουσιάζουμεν το συγκρότημα «τα χαμένα παιδιά». Τζιαι αρκέφκουν να χορεύκουν 4 μιτσιοί. Επαλάβωσα να τους θωρώ. Σκέφτουμαι που εμάθθαιννα να χορεύκω την σούσταν, την τατσιάν τζιαι το δρεπάνιν πόσον κόπον έθελεν για να καταφέρεις μια φιγουρούαν τζιαι θωρώ την ακρίβειαν, την χάρην τζιαι την επιδεξιότηταν με την οποίαν κάμνουν τούτοι οι μιτσιοί τες ακροβασίες τζιαι δεν πιστεύκω στα μμάθκια μου. Πόσον ταλέντο θέλει να φκάλεις έτσι αποτέλεσμα, πόσην αφοσίωσην τζιαι πόση δουλειά!  
  
Μακάρι να είχεν έστω τζιαι έναν που τζιείνους τους βαριεστημένους γεωσκούλουκους, τους καραόλους τους τίτσιρους πον να χω μες την τάξην σε λλίον, που να είχεν έστω τζιαι το μισόν πάθος για τζιείνον που κάμνει. Τζιαι όμως, τούτοι είναι τα χαμένα παιδιά, ενώ οι τσαμπουκκάες πον να κάθουνται σαν τους χάσκες να με ακούουν θα είναι η μέλλουσα ελίτ της χώρας.  
  
Ά μάνα μου τζιαι επέρασεν η ώρα τζιαι εν να πάω καθυστερημένος μες την αιθουσαν. Βουρώ να φτάσω τζιαι φήννω σας να καμαρώστε τα χαμένα παιδιά. (όχι βέβαια τους φοιτητές μου)
