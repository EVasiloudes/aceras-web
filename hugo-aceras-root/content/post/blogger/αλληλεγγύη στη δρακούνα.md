---
title: 'Αλληλεγγύη στη Δρακούνα'
date: 2009-03-31T22:27:00.001+01:00
draft: false
url: 
tags:
  - Blogger Archive
categories: Παλιά
---

[![](https://blogger.googleusercontent.com/img/b/R29vZ2xl/AVvXsEgzOX8n3KyIF020dzCmFHWaZdAL4vR_2ptNwgMa94TTAvNZm6GhhkdZZ4CHTnkrryqC_Ix2VRPhQCXmS6cO22cG2GecuT1o-SJtGnpoR6RFffcb6d8VSZVqbrjh78PfeBLH9jTSz_0pd9A/s400/bitch+30.GIF)](https://blogger.googleusercontent.com/img/b/R29vZ2xl/AVvXsEgzOX8n3KyIF020dzCmFHWaZdAL4vR_2ptNwgMa94TTAvNZm6GhhkdZZ4CHTnkrryqC_Ix2VRPhQCXmS6cO22cG2GecuT1o-SJtGnpoR6RFffcb6d8VSZVqbrjh78PfeBLH9jTSz_0pd9A/s1600-h/bitch+30.GIF)  
Γράφω σας αυτην την ανάρτηση από την Κύπρο όπου έτυχεν να έρτω πάλε πεταχτός για δουλειά. Έχει καιρό που κουβεγκιάζω με ιμέιλ με την Δρακούνα τζιαι εσύφφωνήσαμεν να βρεθούμεν στο σπίτιν της να γνωρίσω τζιαι την κουκλάρα της. Έπιασα τζιαι γώ την κόρη μου να την πάρω να παίξουν τα μωρά μαζί.  
  
Μετά που εγύρισα τρακόσιους γυρούς με το αυτοκίνητο μες τα καντούνια της συνοικίας του ΧΧΧ (η Δρακούνα δεν εξηγά καλά τον δρόμο) τελικά έδωκα πας σε ένα σπίτιν που ήταν πογιατισμένον με διάφορα φασιστοειδή graffiti τύπου "Γαμώ τον σσιύστο σας κουμμούνια", "Αποέλ Θρύλος", "Ένωσις". Όταν εθκιάβασα "Θάνατος στη Δρακούνα" εκατάλαβα ότι ήμουν μπροστά στο σπίτιν που εγύρευκα τζιαι ότι τα συνθήματα ήταν αποτέλεσμα του τελευταίου της ποστακίου.  
  
Εφοούμουν αυτήν την εξέλιξην που τζιαιρόν. Για να σας πώ την αλήθκειαν εφοήθηκα την που την ημέραν που κάποιος ανεγγέφαλος εθνικόφρονας εθίχτην τόσον πολλά που την σάτυρα της τζιαι έγραψεν της "Ψόφον η κουκλάρα σου να μάθεις".  
  
Το μεγάλον κακό έμαθα το όταν εκατέβηκα που το αυτοκίνητο. Ήβρα την μάμμα της να κλαίει στο σπίτιν τζιαι το μωρόν να είναι τρομοκρατιμένον που την αγωνίαν. Οι ανεγγέφαλοι που εκάμαν την εγγληματική πράξην εδέραν την κοπελλούαν μπροστά στο μωρόν της. Φαντάζουμαι τα τραύματα που θα εδημιουργηθήκαν του μωρού όταν άκουεν τες βρισιές τζιαι εθώρεν τα γαίματα της μάνας της. Αφήκαν την τζιειαμέ αιμόφυρτην τζιαι εφύαν οι αλήτες σαν τους κλέφτες. Ούτε καν κουκκούλλες δεν εφορήσαν.  
  
Τελικά την Δρακούναν εκρατήσαν την στο νοσοκομείο για θκυο τρις ημέρες από ότι λαλεί η μάμμα της. Μάλλον δεν είναι σοβαρά, αλλά κρατούν την για παρακολούθηση λογω της ελαφρής διασεισης που έπαθεν ο εγγέφαλος της από μιαν ττοππουζιάν που έφαεν που ρόπαλον. Παρόλον που δεν είναι σοβαρά, μπορεί το κόστωμαν να μετατραπεί σε αιμάτωμα λόγω εσσωτερικής αιμορραγίας με απρόβλεπτες συνέπειες.  
  
Η κοινότητα των Μπλόγκερς δεν μπουρούμεν να μείνουμεν απαθείς μπροστά σε αυτόν το τερατώδες έγγλημαν. Πρέπει να συνταχτούμεν τζιαι να δείξουμεν την δύναμην μας. Ήδη το σύστημαν έβαλεν μας στο αμμάτιν που την ημέραν που επέψαμεν 550 υπογραφές εναντίον του ΡΙΚ. Ο κόμπος στο χτένιν έφτασεν με την μαζικήν κατακραυγήν εναντίον της αθώωσης των 10 αστυνομικών βασανιστών. Αρκέψαν να μας φοούνται, εξ ού τζιαι η προσπάθεια φίμωσης ακόμα τζιαι μιας φωνής σατυρικής. Παρακαλώ ούλλους τους αναγνώστες του μπλογκ μου να υπογράψουν το πιό κάτω κείμενον τζιαι όσοι έχουν μπλογκ να αναρτήσουν ανάλογον κάλεσμαν.  
  
1\. Εκφράζουμεν την συμπάθειαν μας προς την Δρακούναν τζιαι της ευχόμαστεν σύντομην ανάρρωσην. Δηλώννουμεν αλληλέγγυοι προς την προσπάθειαν της για ελεύθερην αντίκρυσην του κάθε κοινωνικού φαινομένου που συμβαίννει στον τόπον μας.  
  
2\. Ζητούμεν από τον πρόεδρον της δημοκρατίας τζιαι που την κυβέρνησην να λάβουν μέτρα για να αποκαλυφτούν οι άνανδροι που εκτυπήσαν μιαν ελεύθερην φωνή της μπλογκοσφαίρας. Να προσαχθούν στην δικαιοσύνην τζιαι αυτήν την φορά να δικαστούν τζιαι να καταδικαστούν. Μπορεί τα βίντεο να είναι ψηφιακές αποδείξεις για τες ττοππουζιές που εφάαν οι φοιτητές τζιαι να μεν παρπατούν, οι μπογιές πάνω στο σπίτιν της Δρακούνας όμως είναι αδιάψευστα στοιχεία. Τζιαι να μην μας πούν ότι η μαρτυρία της κουκλάρας δεν παρπατεί διότι έναν μωρόν ανάμισι χρονού μπορεί να αναγνωρίσει τους βασανιστές της μανας του.  
  
3\. Ζητούμεν από το τμήμαν ανίχνευσης εγγλημάτων της αστυνομίας να αναλύσει την ψηφιακήν ταυτότηταν όλων των ανωνύμων που αφήκαν μύνημαν μέχρι σήμμερα πάνω στο μπλόγκ της διότι σίγουρα οι δράστες είναι κάποιο από αυτούς.  
  
4\. Καλούμεν όλους τους μπλογκερς που εδραματοποιήσαν έναν σατυρικόν κείμενον να αποσείρουν τες επικριτικές αναρτήσεις τους διότι κάτι τέτοιες αναλύσεις αππώννουν κάτι ανεγκέφαλους τζιαι καταλείγουν τελικά στην υποδαύλισην της βίας. Καλούμεν την αστυνομίαν να τους ανακρίνει επίσεις διότι μπορεί πίσω από μιαν καθως πρέπει ανάλυσην να βρίσκονται πολύ βαθειά αποθυμέναν που να οδηγούν μέχρι τζιαι σε εγγληματικές πράξεις.  
  
5\. Καταδικάζουμεν κάθε είδους βίαν προς του μπλόγκερς που αποτελούν ίσως έναν από τα μόνα μέσα ελεύθερης έκφρασης στον τόπον μας.  
  
6\. Υποσχόμαστε στους δράστες ότι η δράση τους δεν μας φοβίζει τζιαι δεν θα μας φιμώσει. Αντίθετα, διατρανώννει την πεποίθηση μας για ελεύθερία του λόγου.

  

Τζιαι περί ελευθερίας ο λόγος:

  

Σε γνωρίζω από την όψη

Του σπαθιού την τρομερή

Σε γνωρίζω από την κόψη

που με βιά μετρά τη γή

  

Απ τα κόκκαλα βγαλμένη

των ελλήνων τα ιερά

και σαν πρώτα ανδριωμένη

χαίρε ώ χαίρε Ελευθεριά.
