---
title: 'Μαύρη κυλίδα'
date: 2010-06-04T21:27:00.010+01:00
draft: false
url: 
tags:
  - Blogger Archive
categories: Παλιά
---

Μια μαύρη κυλίδα πλώνεται πόλα-σέλα τζιαι σκοτώννει ότι καλύψει.

  
  
[![](https://blogger.googleusercontent.com/img/b/R29vZ2xl/AVvXsEiKtwuKhXixM0swcRLb0oyrAEdFgg4GLpXeLNSDizPmb7xoXBLvarv1Z1l75R1qT2sDWX59jPZuLsvzdgWn_ILF8uYFmPafpcmGHlBQCieGepxKAqtUJU16e51flmYmBmGERMwida5QSBI/s400/diapo_petrole9.jpg)](https://blogger.googleusercontent.com/img/b/R29vZ2xl/AVvXsEiKtwuKhXixM0swcRLb0oyrAEdFgg4GLpXeLNSDizPmb7xoXBLvarv1Z1l75R1qT2sDWX59jPZuLsvzdgWn_ILF8uYFmPafpcmGHlBQCieGepxKAqtUJU16e51flmYmBmGERMwida5QSBI/s1600/diapo_petrole9.jpg)  
  
Ο κόλπος του Μεξικού κόφκει πολλά μακρυά για να νοιώσει η ψυσιή μου το χτιτζιό.  
  
[![](https://blogger.googleusercontent.com/img/b/R29vZ2xl/AVvXsEiIIYxEqKGFtw8HS9iZNlI72pcO5-Y5qpK1RIGqqf_4KLAzCGLxe-PZPsioATxrGv9pDnJynuMoc-biIQXNWG5gAnePl6BUYtNOTom7roZjzEIcEYpkawVo1FF82YGWJVt-xSYQJOj_5mE/s400/diapo_maree5.jpg)](https://blogger.googleusercontent.com/img/b/R29vZ2xl/AVvXsEiIIYxEqKGFtw8HS9iZNlI72pcO5-Y5qpK1RIGqqf_4KLAzCGLxe-PZPsioATxrGv9pDnJynuMoc-biIQXNWG5gAnePl6BUYtNOTom7roZjzEIcEYpkawVo1FF82YGWJVt-xSYQJOj_5mE/s1600/diapo_maree5.jpg)  
  
Επήαν τζιαι ετρυπήσαν σσιλιάες τρύπες μες τον ιερό χώρο όπου εκατομύρια χρόνια βιολογικής εξέλιξης έδωκεν έναν που τα πιο πλούσια οικοσυστήματα σε βιοποικηλότηταν.  
  
[![](https://blogger.googleusercontent.com/img/b/R29vZ2xl/AVvXsEhveA1JK3sTZF6NyKh6Q-hjDExDPeg5I5AA-vo8k94Loj0PU0eVY7AM32-M-OPS0ZlLBln1HE2fI6Y-xP2Ma52NPkNdL6YAUSboargEEQ9kaHlx26IWyuVMEVfp-iPztplHGUilyCP8i8c/s400/diapo_maree1.jpg)](https://blogger.googleusercontent.com/img/b/R29vZ2xl/AVvXsEhveA1JK3sTZF6NyKh6Q-hjDExDPeg5I5AA-vo8k94Loj0PU0eVY7AM32-M-OPS0ZlLBln1HE2fI6Y-xP2Ma52NPkNdL6YAUSboargEEQ9kaHlx26IWyuVMEVfp-iPztplHGUilyCP8i8c/s1600/diapo_maree1.jpg)  
  
Εγέλασεν τους μια τρύπα τζι εκρέπαρεν. Πιτά ακούεις 2000 000 λίτρα την ημέραν πετρόλαον. Ξέρετε τί σημαίνει 2 000 000 λίτρα; Σημαίνει 1'700 τόνους. Μα αντιλαμβάννεσται τι είναι σσιλλιοι εφτακόσιοι τόνοι; Είναι τετρακόσιες σσιηλιάες σίκλες, 12'000 βαρέλλια, δκυό σσιλιάες τιπόζητα του νερού γεμάτα ττουμπερλεμέ. Δκυό σσιλιάες τιπόζητα την ημέραν. Έσιει 46 μέρες που πιτά.

  

Zήτω Victory στην τερραρακοστήν έκτη μέρα. Από σήμμερα εκαππακώσαν την τρύπαν που πιτά το δηλητήριον τζιαι θα πιτά μόνον 160'000 λίτρα την ημέραν. Μόνον 160 τιπόζιτα θα σιωνωστούν μές την θαλασσαν αύριον.  
  
[![](https://blogger.googleusercontent.com/img/b/R29vZ2xl/AVvXsEiOzLtTmCQVgorPX9tYbrX6TulcmmmtIO90hsdwu5lnhjq4ZnD8q2opvBHcuI6QRE1je7oDY_hRx0XXUHhFSSSgWKZx7jtx2DbFQFxuijFeKrwgoxG6EuQhtn1dB21UCClas1g25q77IRE/s400/diapo_petrole10.jpg)](https://blogger.googleusercontent.com/img/b/R29vZ2xl/AVvXsEiOzLtTmCQVgorPX9tYbrX6TulcmmmtIO90hsdwu5lnhjq4ZnD8q2opvBHcuI6QRE1je7oDY_hRx0XXUHhFSSSgWKZx7jtx2DbFQFxuijFeKrwgoxG6EuQhtn1dB21UCClas1g25q77IRE/s1600/diapo_petrole10.jpg)  
  
Το πετρόλαον αντιδρά με το άλας της θάλασσας τζιαι κάμνει έναν γυαλλιστόν αφρόν. Όπου κάτσει εν θάνατος.  
  
[![](https://blogger.googleusercontent.com/img/b/R29vZ2xl/AVvXsEi3HZzXXO8MGu_QUgo7ubrX8bgLzaTyfOiiM1EOepN4cxKqLxlwl4l1oOW0W4q7AV38co8-DwCWD-aXxp29RmCD2tjb73iL39tCOG7ltlkBEQOY6yLzrcZSfGZ2mdDYiKiayiOwhOYKZLU/s400/diapo_petrole5.jpg)](https://blogger.googleusercontent.com/img/b/R29vZ2xl/AVvXsEi3HZzXXO8MGu_QUgo7ubrX8bgLzaTyfOiiM1EOepN4cxKqLxlwl4l1oOW0W4q7AV38co8-DwCWD-aXxp29RmCD2tjb73iL39tCOG7ltlkBEQOY6yLzrcZSfGZ2mdDYiKiayiOwhOYKZLU/s1600/diapo_petrole5.jpg)  
  
Το αμερικανικόν κράτος δεν έχει την τεχνογνωσία να σταματήσει έτσι κακό. Ζητά 69 εκατομύρια να πιορώσει τους σκουπηθκιάρηες που συνάνουν τον κατράν τζιαι τα πτώματα της ζωής που τα παράλια. Ακούσατε το; Το κράτος που επήεν να κατακτήσει το Ιράκ τζιαι εσκότωσεν σσιλιάες κόσμον για να κάμει μιαν χώραν δικήν του, το κράτος που κρατεί το Αφχανιστάν δέκα χρόνια, το κράτος που έχει πυρηνικά, το κράτος που έκαμεν την Γιουγκοσλαβία σκόνη, το κράτος που έδωκεν άδειαν να φκάλουν 20 000 τρύπες μες τον κόλπον του Μεξικού δεν έχει την τεχνογνωσίαν να σταματήσει έναν αθρώπινον λάθος σε μιαν.  
  
Για να φκάλουν λίρες, για να έχουν ενέργειαν να κρούζουν τα ενεργοβόρα αυτοκίνητα που πουλούν του κόσμου οι εταιρίες τους, τα ενεργοβόρα σπίθκια που ξέρουν να χτίζουν τζιαι πουλούν οι εργολάβοι τους, οι ενεργοβόρες μονάδες παραγωγής ηλεκτρισμού που ξέρουν να στήννουν τζιαι να πουλούν το κόσμου ούλλου οι πολυεθνικές τους που παρέχουν υποδομές, επήραν την απόφασην να τρυπήσουν την γήν 1500 μέτρα κάτω που το νερόν, τζιαι που τζιεαμαί τζιαι τζει άλλα 1500 για να έβρουν την φλέβαν της γής να φκάλουν το μαύρον χρυσάφιν. Αλοάρκαστα, με δίχα να μετρήσουν τα ρίσκα είπαν τους δώστε μές την βιολογικήν ρεζέρβαν αλλά να προσέχετε λλίον guys. Μεν έχετε έννοιαν είπαν τα guys, εσείς μπορεί να μην ξέρετε, εμείς ξέρουμεν. Έτα τζειαμαί!  
  
Ο πολιτισμός τους εβρώμισεν μας τον αέραν που αναπνέουμεν, εμόλυνεν μας τη γήν μας με απόβλητα, έκαμεν μας ανίκανους να νώσουμεν την χαράν με δίχα να καταναλώσουμεν, με δίχα να κρούσουμεν ενέργειαν, με δίχα να πετάξουμεν το εχτεσινόν μοτέλλον για να πάρουμεν το σημερινόν που μας έδειξεν η τηλεόραση τους... Κρούσε κρούσε εκαταντήσαμεν να βάλουμεν την γήν μες σε γυάλλαν που διοξύδιον του άθρακα τζιαι δεν ημπόρει να κρυάνει όπως πριν με αποτέλεσμαν να πνιούμαστιν μες την βράστην που ψηλώνει χρόνον με τον χρόνον. Ερημώσαμεν την γήν ούλλην για να φκάλουμεν ότι πόρους διαθέτει τζιαι εμείναν μας τα περιθώρια της. Νοιώθουμεν ανίκανοι να αλλάξουμεν. Νοιώθουμεν ανίκανοι να χαρούμεν αλλιώς. Θέλουμεν τζι άλλα. Τζιάλλα, Τζιάλλα. Τζιάλλα.  
  
  
Κανειιιιιιιιιιι!  
  
Δεν θέλουμεν να πλουτίσουμεν τζιάλλον στην Κύπρο. Κανούν μας αυτά που έχουμεν. Δεν θέλουμεν να τρυπήσουμεν τζιαι μες την θάλασσαν που μας περιβάλλει. Δεν εμπιστευόμαστεν τες πολυεθνικές σας να έρτουν να μας τρυπήσουν τζιαι μας την γήν μας.  
  
Το κράτος το δικόν μας έχει τεχνογνωσίαν για να στουππώσει την τρύπαν πον να γελάσει της Σιέλ, της Μπιππί, της Τοτάλ ή ξέρω γω ποιου θκιαόλου μαύρου θα έρτει να φκάλει ριάλλια που τους φυσικούς πόρους που έχει πουκάτω που το υπέδαφος γυρόν που την χώραν μας;  
  
Το κράτος το δικόν μας έχει αρκετόν στρατόν για να προστατευτεί που τους μουσαφήρηδες (τούρκους, ιστραηλίτες, αράπηες) που θα κουβαληθούν τζιαι θα θέλουν να κάτσουν πούγκαν τα ψύχουλλα πον να αφήννει προμήθειαν αυτός που θα κάμει την πάρζαν του 1500 μέτρα πουκάτω που την επιφάνιαν της Μεσογείου μας;  
  
Το κράτος μας μπορεί να μας εγγυηθεί ότι είναι κύριος της κατάστασης; Ακόμα τζιαι οι τρύπες που φκάλλουν για προσπέξιον τζιαι που αποτελούν το προήμιον του τι έπεται, φκάλλουν εκατοντάδες τόνους λάσπην που κάθεται πουπάνω που κάθε τι το ζωντανόν τζιαι το σκοτώννει.  
  
Εδώ τα νίτρα τους Λιοπετρήτες τζιαι δεν εκατάφερεν να ελέγξει το κράτος μας τζιαι εμολύναν τες παραλίες που την Αγιάνναπαν ως τον Προταράν με την μάλλαν τζιαι θα ελέγξει την δραστηριότηταν της μπιππί τζιαι της Σιέλ 1500 μέτρα πουκάτω που το νερόν; Ποιός εν ο αστυνομικός πον να πάει να ελξέγξει τι κάμνουν τούτοι οι κύριοι πουκάτω που την θάλασσαν; Ακόμα τζιαι να μεν τους γελάσει να σπάσει φλέβα τζιαι να πιτά το πετρόλαον καταμάναχον, ποιός κρατικός φορέας θα πάει να τσιεκκάρει ότι δεν έχει διαφυγές που τες σωλήνες τους, που τα πλοία που θα το κουβαλούν, που τες πλατφόρμες τους; Εδώ το υδραγωγείον Λευκωσίας τζιαι χάννει 25 με 30% του νερού (δεν είναι ικανοί να υπολογίσουν πόσον ακριβώς, μπορεί να είναι τζιαι 50%). Θα πέψουν τον Ζαμπακκίδην να τσιεκκάρει τες απώλειες που τες σωληνώσεις τους μες την θάλασσαν;  
  
Κανεί πιόν. Δεν θέλουμεν άλλα πλούτη. Κανούν μας αυτά που έχουμεν. Θέλουμεν να κερδίσουμεν ποιότηταν. Όχι ποσότηταν. Η χαρά δεν τρώεται με το κουτάλιν. Την χαράν ηζιείς την στην σύντομην ζωήν που σου έλαχεν.  
  
Να τα πάρετε τζιαι να φύγεται, φοβεροί αμερικάνοι.  
Τούτη γη δεν σας θέλει, με σας με τες τρύπες σας.  
  
Εμείς θέλουμεν να πάμεν θάλασσαν ξέγνοιαστοι  
  
[![](https://blogger.googleusercontent.com/img/b/R29vZ2xl/AVvXsEgiBZVZHV0ag39VAEGXgwbp1a-M94crheW5s4g1FxXloE5dFPJ4bNwMU0CJDLzrAd9gt-rrr5QXK90sleoFOo_Bcd2h44zqGuBSTEqk85KMtnRYrpW2kfguHR7EpZlen4enKCgRRRawD6I/s400/diapo_petrole2.jpg)](https://blogger.googleusercontent.com/img/b/R29vZ2xl/AVvXsEgiBZVZHV0ag39VAEGXgwbp1a-M94crheW5s4g1FxXloE5dFPJ4bNwMU0CJDLzrAd9gt-rrr5QXK90sleoFOo_Bcd2h44zqGuBSTEqk85KMtnRYrpW2kfguHR7EpZlen4enKCgRRRawD6I/s1600/diapo_petrole2.jpg)  
  
Τες παραλίες τες δικές μας δεν θέλουμεν να τες κλείσουμεν για να φκάλλετε εσείς λίραν τζιαι να ταΐζεται τζιαι θκυό τρεις κομπιναδόρους καρχαρίες δικούς μας που τα έχουν πλακάκια με την Κυβέρνησην.  
  
Ξυπνάτε ρε συμπατριώτες. Έχει δύο λανθάννοντες κινδύνους που μπορεί να φέρουν τζιαι άλλην καταστροφήν στον τόπον. Έχει κάτι ανώτερους δημόσιους υπαλλήλους που ονειρεύκουνται να σας κάτσουν πάνω σε πυρηνικόν σταθμόν για να κάμουν πυρηνικήν καρίεραν αδίστακτα, με δίχως αντροπήν, με δίχως φόβον, τζιαι κάτι άλλους πολιτικούς που νομίζουν ότι θα κάμουν τον τόπον Περσικόν κόλπον. Κόψετε τους την στράταν τους ωςπου εν ώρα. Αυριον όταν θα κλαίουμεν τες σιελώνες μας, τες παραλίες μας, τα δελφίνια μας τζιαι εν να συνάουμεν κατράες ή πυρινικά απόβλητα, θα είναι πολλά αργά.  
  
[![](https://blogger.googleusercontent.com/img/b/R29vZ2xl/AVvXsEidxk7ea7YShQY0Qq97OVA_dtz3itHj4QH2dYbbLnueXqpFMBbVkbGmlOSRvST80dzGw05MvE-5uG45G6LstThJ3pIca7k83es_030LtCV9cBWShV7qejvv5Cd8wI4p4ViU7PLfrA_A8zo/s400/diapo_maree8.jpg)](https://blogger.googleusercontent.com/img/b/R29vZ2xl/AVvXsEidxk7ea7YShQY0Qq97OVA_dtz3itHj4QH2dYbbLnueXqpFMBbVkbGmlOSRvST80dzGw05MvE-5uG45G6LstThJ3pIca7k83es_030LtCV9cBWShV7qejvv5Cd8wI4p4ViU7PLfrA_A8zo/s1600/diapo_maree8.jpg)  
  
Αν δεν αλλάξουμεν πρώτα εμείς τζιαι έβρουμεν τον δρόμον τον απλόν προς την χαράν με δίχα να κρούζουμεν τόσα, με δίχα να πετάσσουμεν τόσα, με δίχα να θέλουμεν να δείγνουμεν τόσα, τες τρύπες τους θα τες έχουμεν ανάγγην τζιαι δεν θα μπόρουμεν να ζήσουμεν με δίχα τους. Θα θέλει να τους δοξάζουμεν τζιόλας, όπως χρειάζεται να δοξάζει τον Αράπην Βασιλιάν ο κομμουνιστής μας πρόεδρος τζιαι η κομμουνίστρια πρώτη μας Κυρία.  
  
Ας πετήσουμεν πουπάνω που την μαύρην κυλίδαν τζιαι να την προσπεράσουμεν.  
  
Οι φωτογραφίες από το 20minutes.
