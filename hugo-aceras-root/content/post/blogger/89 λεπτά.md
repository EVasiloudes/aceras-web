---
title: '89 λεπτά'
date: 2010-07-18T15:57:00.007+01:00
draft: false
url: 
tags:
  - Blogger Archive
categories: Παλιά
---

[![](https://blogger.googleusercontent.com/img/b/R29vZ2xl/AVvXsEgnczqIENySvgwdYZrI4-Mwx4_pK8zTbA_JHgZdI_Hq_YsJtlh5-kghF7PZN-V5f8eeZZ8KUCBw_l_TbTKgsdJcr3bGVfOd7CbaVhh3bJt8ix9xEmPs5tijoHGs0U9P1G8Go074t3T8h3U/s400/Capture+d%E2%80%99%C3%A9cran+2010-07-19+%C3%A0+00.49.45.png)](https://blogger.googleusercontent.com/img/b/R29vZ2xl/AVvXsEgnczqIENySvgwdYZrI4-Mwx4_pK8zTbA_JHgZdI_Hq_YsJtlh5-kghF7PZN-V5f8eeZZ8KUCBw_l_TbTKgsdJcr3bGVfOd7CbaVhh3bJt8ix9xEmPs5tijoHGs0U9P1G8Go074t3T8h3U/s1600/Capture+d%E2%80%99%C3%A9cran+2010-07-19+%C3%A0+00.49.45.png)\*\*  
  
89 λεπτά εν ο χρόνος που βάλλει ο μέσος άνθρωπος στην καθημερινήν του διακίνηση.  
  
Άκουσες το Νεοκλή;  
Άκουσες το Τζιυρά Ερατώ;  
  
Όπου τζιαι να ζιεί, ότι ππαράδες τζιαι να κρατεί, όποιας κοινωνικής προέλευσης τζιαι να είναι, ο μέσος άνθρωπος κινείται πάνω-κάτω 89 λεπτά την ημέρα.  
  
89 λεπτά ο πρόεδρος με την λιμουζίναν του να πααίνει κίττα-κέλι στο αεροδρόμιον, στο τάδε χωρκόν να μιλήσει στην τάδε εκδήλωσην, στο τάδε κέντρον να περευρεθεί στον γάμον της κόρης του τάδε συντρόφου...  
  
89 λεπτά ο παππούς μου με την καρρέτταν να τον τραβά ο βόρτος πας τες χωματόστρατες προς το περβόλιν.  
  
89 ο τζιύρης μου με την λαντρόβαν πήαιννε - έλα πρωίν τζιαι μεσομέριν στο μαχαζίν που εδούλεφκεν στο κέντρον του Βαρωσιού.  
  
89 λεπτά τζιαι γώ νέος επιστήμων πήαιννε-έλα στη Σκάλα που το χωρκόν μες τες παλιόστρατες. 89 τζιαι τωρά που πιάννω το τραίνον να πάω στη δουλειά.  
  
89 λεπτά τζιαι ο φίλος μου ο αρχιτέχτονας που μεινίσκει στο Στρόβολο τζιαι δουλεύκει Λευκωσία. Όπως μια κούρσα εν 22.25 λεπτά άμαν έν έχει τράφικ, κάμνει τζιαι έναν πήαιννε έλα το μεσομέρι να τρώει φαΐ που τ΄αρέσκει παρά να κουβαλεί το κκαπακλίν του ή να τρώει φάστφουτ τζιαι να πασιεινίσκει. Σύνολον 22.25Χ2 = 44.5 επί δύο ίσον πάλε 89.  
  
Ούλλες οι μελέτες δείχνουν πως ως που πλατυνίσκεις τους δρόμους, ως που κάμνεις αυτοκινητόδρομους, ως που κάμνεις αυτοκίνητα που βουρούν παραπάνω, ο κόσμος ΔΕΝ ΚΕΡΔΙΖΕΙ ΧΡΟΝΟ. Ο κόσμος απλά ταξειδεύκει παραπάνω. Κατοικά πιο μακρυά, κτίζει έξω που τα χωρκά αφού μέσα στο πάτζιετ των 89 λεπτών μπόρει να παίρνει τζιαι να φέρνει τζιαι τα μωρά σχολείο με το αυτοκίνητο τζιαι ας κατοικά 5 χιλιόμετρα που το χωρκό. Βρίσκει δουλειάν πιο μακρυά, κάμνει φίλους πιο μακρυά κλπ. Ο παππούς μου ο μακαρίτης, όταν επούλησεν το βόρτον τζιαι έπιασεν φοραόμουλαν που εβούραν παραπάνω, επήαιννεν πιο συχνά στο μακρυνόν το περβόλιν. Πάλε διακίνηση 89. Ο τζιύρης μου μετά την προσφυγιάν, επούλησεν την αρχαίαν λαντρόβαν του πρώτου παγκοσμίου πολέμου τζιαι έπιασεν νέον μοτέλλον του εβούραν παραπάνω. Αποτέλεσμαν, έπιαννεν δουλειές τζιαι σε άλλα γειτονικά χωρκά αντί να περιορίζεται στο χωρκόν. Σύνολον μέσου χρόνου διακίνησης 89 λεπτά. Όταν ήμουν Κύπρον τζιαι εσάσαν οι δρόμοι τζιαι έκαμεν τζιαι o Κυπριανού χάιουει Λάρνακα-Χώρα, τον χρόνον που εξοικονομούσα που το πήαιννέλα στη δουλειάν, απήαιννα μιαν φοράν την εφτομάδαν Χώρα να διασκεδάσω με τους φίλους μου...  
  
89 λεπτά, ας πούμεν 70 χιλιόμετρα την ώρα μέσην ταχύτηταν, 125 χιλιόμετρα την ημέραν. 7.2 λίτρα τα εκατόν, φκάλλει 9 λίτρα πεζίναν την ημέραν. 10 περίπου Ευρώ την ημέραν πεζίναν συν άλλα τόσα για το όχημαν τζιαι τα ππάρκιν. 9 λίτρα πεζίνα είναι 20.7 κιλά CO2. Να τα φορτωθείς εν τα σώννεις.  
  
89 λεπτά με το λεωφορείον εν κάπου 2 με 3 λίτρα καύσιμον, δηλαδή 4 με 8 κιλά CO2 αντίς 20. Άμα δε κάμεις τα μισά που τα 89 λεπτά με τα πόθκια, τζιαι τα υπόλοιπα με το λεωφορείο τότε ππέφτεις κάτω που τ 2 κιλά CO2.  
  
Πρόοδος φίλε μου Νεοκλή δεν είναι να κτίζει ο κάθε πικραμένος σπίτι στ΄αλώνιν που εκληρονόμησεν που την στετέ του την Χατζιήναν. Ούτε τζιαι να κάμνεις Τζιυρά Ερατώ αυτοκινητόδρομον για να πιάουν αξίαν τα χωράφκια του Φούλλη στην Αρκάκαν τζιαι την Πόλην. Ούτε τζιαι να γαζώννεις την περιφέρειαν της Σκάλας τζιαι της Χώρας με διπλής κατεύθυνσης περιφεριακούς για να ευκολύνεις την κυκλοφορίαν. Ως πουν την ευκολύνεις, ο κόσμος θα κάμνει παραπάνω χιλιόμετρα για να πα να δουλέψει, να πα να θκιανευτεί, να πα να ψουμνήσει.  
  
Πρόοδος είναι τα 89 λεπτούθκια που εν διαθετιμένος ο κάθες άνθρωπος να χαρίσει καθημερινώς που τον χρόνον του για την διακίνησην να τα περάσει χαρούμενα τζιαι άνετα. Όι να πάει πιο μακρυά.Θέλει πολεοδομία με όραμαν με πυκνά κέντρα συνδεδεμένα μεταξύ τους με οικονομικά τζιαι οικολογικά μέσα διακίνησης όπου ο πολίτης θα κατεβαίνει με τα πόθκια τζιαι θα σιαίρεται το παρπάτημα στον νοσσιόν πάνω σε άνετα σκιασμένα πεζοδρόμια με ποτζιεί τζιαι ποδά μαχαζιά τζιαι αξιοθέατα. Να πκιάννει το λεφωρείον το άνετον, το κλιματιζόμενον που έρκεται στην ώραν του κάθε 10 λεπτά τζιαι που εν ευχάριστα να ταξιδευκεις μέσα, θα θωρείς καμιά ψυσιήν να μεν έχεις στην ένοιαν του οδηγήματος.  
  
Ως που πλατυνίσκετε τους δρόμους τζιαι ευκολύνεται την χρήσην αυτοκινήτου θα ψηλώνει τζιαι η κατανάλωση της ενέργειας, η εξάρτηση που τους πετρελαιαράπηες, τζιαι μετά θα πααίννεται να χαριεντίζεσται τζιόλας προς την ΕΕ ότι θα ρίξετε την κατανάλωση κατά 20% ως το 2020. Αγγούριν του Ππίγκου εν να καταφέρετε.  
  
89 λεπτά χαράς με δίχαν να κρούζεις υδρογονάνθρακες. Έτο όραμαν της σύχρονης διακίνησης. Τζιαι ώς που πάεις. Είτε 125 χιλιόμετρα κόψεις, είται 50, είται 150, τι θα αλλάξει δηλαδή;  
  
\*\* σχόλιο για τη φωτό: μα δέτε τέγνες ο μηχανικός που σχεδίασεν αυτόν τον δρόμον που περνά 100 μέτρα που την παραλία που την Λάρνακα στη Δετζιέλεια. Θκυό δρόμοι πήαινναι-έλα, συν άλλοι δύο ποτζιεί τζιαι ποδά για την κίνησην την μη υπεραστικήν. Πεζοδρόμιο στον υπεραστικό, πεζοδρόμιον τζιαι δίπλα στον δρόμο γειτονιάς. Τζιαι ένας δρόμος με ρότσους μες την μέση για διακόσμιση. Μα δέτε πλάτσαν που επιάσαν για έναν δρόμον παράλληλον του αυτοκινητόδρομου που ενώνει το λιμάνιν με την Ορόκλινην. Ούτε πως κόφκει τες γειτονιές ποτζιεί τζιαι ποδά με τρόπον που δεν έχει ΚΑΜΙΑ δυνατή επικοινωνία, ποτζιεί τζιαι ποδά του δρόμου, ούτε πους εμπετονάραν τζιαι εκατρώσαν τόσα εκτάρια γης, ούτε πως εκόψαν βιότοπους ποτζιεί τζιαι ποδά της στράτας. Η πολεοδομία της δεκαετίας του 60 στην Ευρώπην αθθίζει σήμερα στην Κύπρο. Να μας ζήσει.
