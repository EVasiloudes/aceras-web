---
title: 'Φέτη εφάμεν την γή που τον Σεττέβρην'
date: 2009-10-17T21:47:00.003+01:00
draft: false
url: 
tags:
  - Blogger Archive
categories: Παλιά
---

[![](https://blogger.googleusercontent.com/img/b/R29vZ2xl/AVvXsEiDsUaNiymky2Xdxa-MY8mXDT7B1HkYMpiyRzXj7kf90FWol-gIZBXnmEBp6rdfXIhst5WECtv5ELu16pQ9sb8n-8XRH1e0R0nJqOY0LDa7_VMzvDrtftM85qOIVW7VNkHUlI06maJHe7I/s400/Image+60.png)](http://www.footprintnetwork.org/en/index.php/GFN/)  
  
Το 2007 έγραψα μιάν ανάρτησην αρκές Οκτώβρη για τα οικολογικά χρέη που δημιουργεί η γενιά μας.

  
  
Έγραφα "Σήμερα 7 του Οκτώβρη 2007 η ανθρωπότητα εξόδκιασεν τον πλούτον που μπορεί η οικουμένη να παράγει σε ένα χρόνον. Κάθε χρόνον αυτή η μέρα έρκεται τζαι πιό γλήορα. Όπως πάμεν, ως που να γεράσουμεν θα την γιορτάζουμεν κατακαλότζαιρα. Που τα σήμερα ως το τέλος του χρόνου τρώμεν που την μάναν τζαι μεγαλώννουμεν [το χρέος μας προς τες επόμενες γενεές](http://www.footprintnetwork.org/gfn_sub.php?content=overshoot).  
  
  
Σύμφωνα με την [κολωσυρμαθκιά της κουφής](http://www.footprintnetwork.org/) , η ανθρωπότητα καταναλώνει 1.2 οικουμένες τον χρόνον. Η χρονιά που η ετήσια κατανάλωση εξεπέρασεν αυτόν που η οικουμένη μπορεί να παράγει σε ένα χρόνον είναι το 1982. Που τότες η διαφορά ολοέναν τζαι μεγαλώννει τζαι εφτάσαμεν φέτη στο ετήσιον έλλειμμαν των 0.2 οικουμένων. Η Γη για να μας αντέξει πρέπει να μεγαλώσει κατά 20%.  
  
Θα διερωτηθείται λογικά πού βρίσκουμεν το έλλειμμαν αφού η γη είναι σφαίρα τζαι αφού αλίσιη βερίσιη ακόμα δεν έχουμεν με το διάστημαν; Απλά καταναλώννουμεν την ηλιακήν ενέργειαν που η βιοσφαίρα εσυσσώρευσεν κατα την διάρκειαν εκατομυρίων χρόνων υπό μορφήν υδρογονανθράκων τζιαι καρβούνου, καταναλώνουμεν τα τροπικά δάση, τα υπόγεια νερά, το κεφάλαιο ψάρκού που υπάρχει μες τους ωκεανούς.  
  
Μπράβο μας τζαι μάσσιαλλα μας. Τζαι εις ανώτερα."  
  
Είπα σας τότε τζιαι εις ανώτερα. Φέτη επήα αρκές Οκτώβρη να δώ πότε εν η μέρα που εξοδέψαμεν την γήν τζιαι είδα κάτι που με έκαμεν να νοιώσω απόγνωσην. Έχασα την μέρα διότι ήδη εφάμεν την γήν που τες 25 του Σεττέβρη. Όταν σας ελάλουν πας τ'αστείον ότι σε λλίον εν να γιορτάζουμεν την ημέραν που αρκέφκει το οικολογικόν βερεσιέ κατακαλότζιαιρα, δεν συνειδητοποίουν ότι αυτή η μαύρη χρονιά θα είναι γύρω στο 2012. Το 2012 θα έχουμεν φάει την γήν που τον Άουστον. Εν να προεδρεύουμεν τζιαι της Ευρωπαϊκής ένωσης άιστον. Τι λαλείς κυβέρνηση αν το αναδείκνυες τούτον σαν θέμαν της προεδρίας σου; Αριστεροπράσινη που αυτοκαθορίζεσαι στο Ευρωκοινοβούλιον, θα ήταν μια χρυσή ευκαιρία να φκείς που την άχαρην διαχείρησην του καπιταλισμού που καμώννεσαι πως σου σκοτώννει τα όνειρα, τζιαι να μας πεις τζιαι τίποτε για τζιείνον που σε κάμνει να χρησιμοποιείς τα θκιό επίθετα για να φκάλεις το σύνθετον που σε καθορίζει.
