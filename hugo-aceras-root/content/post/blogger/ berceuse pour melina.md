---
title: ' Berceuse pour Melina'
date: 2023-11-19T13:56:00.001+01:00
draft: false
url:
tags:
  - Blogger Archive
categories: Παλιά
---

[![](https://blogger.googleusercontent.com/img/b/R29vZ2xl/AVvXsEiuEmcQ-PTYe4Bf4XRMtAyRhFFVGOkZxV5dp9JWWTiZWo5lrxV0hSsFBirKTZiDodjNH04jLiD0JW6S8xcWA73G5dzAlCRUTAFRC3Rc-zRsXdrIeO7i0iTu0QG2L5jIUqrQR83Rt-RhTMZq1wLWLUqr0WfWuzZ9ZIt7s1v_LswGgopwTbvyYf2PMOtS7Jk/s320/Capture%20d%E2%80%99e%CC%81cran%202023-11-19%20a%CC%80%2013.31.04.png)](https://blogger.googleusercontent.com/img/b/R29vZ2xl/AVvXsEiuEmcQ-PTYe4Bf4XRMtAyRhFFVGOkZxV5dp9JWWTiZWo5lrxV0hSsFBirKTZiDodjNH04jLiD0JW6S8xcWA73G5dzAlCRUTAFRC3Rc-zRsXdrIeO7i0iTu0QG2L5jIUqrQR83Rt-RhTMZq1wLWLUqr0WfWuzZ9ZIt7s1v_LswGgopwTbvyYf2PMOtS7Jk/s1155/Capture%20d%E2%80%99e%CC%81cran%202023-11-19%20a%CC%80%2013.31.04.png)





Ήταν τα γενέθλια του μωρού μου που εγένετουν γεναίκα.

Λαλώ του φίλου μου του καλού, Κάρβελλε μου ο χρόνος παρπατά γλήορα. Το καλοτζ̆αίριν γίνεται τζ̆ιόλας γεναίκα η Μελίνα μου. Θέλω να της χαρίσω κάτι που τον τόπον μου. Να ξέρει πιλέ μου πόθθεν έρκουνται εναν σωρόν πράματα που το είναι της.

Ήταν τότες που εμάθθαιννα την Ρωσσικήν Αβανγκάρντ τζ̆αι εστράτεφκεν με που τη Σκάλαν ο [Γιώργος ο Κάρβελλος](https://www.youtube.com/@giorgoskarvellos3753)  με τες συφφωνίες του Σ̆οστακόφιτς, που την Βοστώνην ο [Χρίστος ο Κούλεντρος](https://www.facebook.com/christos.koulendros) που επέμενεν να έβρω την Σονάταν του για Τσ̆έλλο τζ̆αι πιάνον. Έχουν τζ̆αι τα καλά τους τα σόσ̆ιαλ ανάλογα σε τί σ̆έρκα θα ππέσουν. Είσ̆ιεν δίκαιον ο Χρίστος. Εκόλλησεν η βελόνα μου πας την [Sonata for Cello & Piano ειδικά πας την εκτέλεσην του 1934 με τον βιολονσ̆ελίσταν Ροστρόποβιτς τζ̆αι τον ίδιον τον Σ̆οστακόφιτς̆](https://youtu.be/vorh1HGACys?si=NOvrEDX7OqAXOp3H) στο πιάνον. Το έργον τούτον λέει ο μύθος πας το ίντερνετ, επαράγγειλεν του το ο φίλος του ο Κουμπάτσκι σε μιαν φάσην δύσκολην της δημιουργικής του ζωής. 

Ελάλουν το του Γιώργου που μου επαραπονιέτουν πως μετά την Χοιροκοιτίαν του στην οποίαν τα έδωσεν όλα, ετσιλλούσαν τον οι υποχρεώσεις, τα επαγγελματικά με τα σχολεία, μικροϋποχρεώσεις ποτζ̆εί μικροϋποχρεώσεις ποδά, δεν του εμείνισκεν χρόνος τζ̆αι πάθος να γράψει κάτι που την καρκιάν του.

Αντρέπουμουν τζ̆ιόλας αλλά έχοντας θκιαβάσει μόλις πριν της ιστορίαν με τον φίλον του Σ̆ιοστακόβιτς̆ ετόλμησα τζ̆αι λαλώ του Γιώργου: "νομίζω μόνον εσύ μπορεί να μου βάλεις έναν κομμάτιν Κύπρον σε νότες να το χαρίσω της κόρης μου που γιορτάζει το καλοτζ̆αίριν τα 18 της".

\- "Καλό φίλε μου, μεγάλη μου χαρά τζ̆αι τιμή να σκεφτείς έτσι" είπεν μου ο Γιώργος με ούλλην τζ̆είνην την γλυτζ̆ιάν κυπριακήν ταπεινότηταν που χαρακτηρίζει πολλούς Κυπραίους τζ̆αι ταυτόχρονα τζ̆είνον τον αθώον ενθουσιασμόν που χαραχτηρίζει το Γιώργον άμαν εν χαρούμενος.

Έτσι έφκην η Berceuse pour Melina pour Violon et Piano που επρωτόπαιξεν λλίους μήνες μετά ο Νίκος Πίττας στο βιολίν τζ̆αι ο  Rami Sarieddine στο πιάνον.

Απολαύσετε το πρώτον σ̆αίριν τζ̆αι παρακολουθήννετε τες παραστάσεις με κυπριακήν κλασσικήν μουσικήν εσείς που έσ̆ετε την τύχην να μπορείτε να ακούσετε τον ήχον της σε αίθουσαν.
