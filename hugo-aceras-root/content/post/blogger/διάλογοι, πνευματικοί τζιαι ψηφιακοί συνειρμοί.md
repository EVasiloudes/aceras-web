---
title: 'διάλογοι, πνευματικοί τζιαι ψηφιακοί συνειρμοί'
date: 2012-12-09T19:17:00.000+01:00
draft: false
url: 
tags:
  - Blogger Archive
categories: Παλιά
---

 Συνομιλείς στο φέιζταϊμ με τον άνθρωπο σου που μακρυά. Πας την κουβέντα λαλεί σου για έναν Κώσταν Τριπολίτην με τον οποίον επικοινωνεί πνευματικά τούτες τες παράξενες μέρες, που ο άθρωπος, μεταλλαγμένος πκιον, προσπαθεί να επιβιώσει τζιαι να αθθίσει μες σε αμετάλλαχτες κοινωνίες.  

  

Τσιλλάς πας την οθόνην youtube τζιαι γράφεις Τριπολίτης

  

Εθκιάβαζα πριν λλίες ημέρες την ομιλίαν του Προέδρου τον οποίον ακόμα τζιαι στενοί συνεργάτες εξαπολίσασιν σκεφτόμενοι νέες δόξες χωρίς βαρύδια ενός ξοφλημένου αλόγου που δεν έχει πκιον ψουμίν να κερδίσει άλλες κούρσες.

  

Έκλαψα.

  

Εμίλαν σε νέα ζεφκάρκα που τους εδίαν το κράτος σπίτιν στην Δρομολαξιάν. Εν μεγάλη συγκίνηση για έναν αριστερόν πρόεδρον να διανέμει σπίθκια σε πολίτες που τα έχουν ανάγκην. Σε πολίτες που δεν θα είχαν ποττέ άλλην δυνατότηταν να ζήσουν σε σπίτιν, αφούς τους αποκλείσαν οι αγορές που τούτην την χαράν. Μιλώντας για την κατάστασην είπεν τα μαράζια του. Ότι εκυβέρνησεν 5 χρόνια τζιαι δεν επροχωρήσαμεν πολιτιστικά. Ότι ο άθρωπος κρίνει τα πάντα σσύφφωνα με το τι του υπαγορεύει το σσυφφέρον της πούγκας του.  
  
Ναι πρόεδρε. Αρέσκει μου η αφέλεια σου να πιστέψεις ότι θα άλλασσες σε 5 χρόνια μιας αστικής εξουσίας, της οποίας μάλιστα τες βάσεις δεν είχες την δύναμην καν να αντζίσεις, ότι θα αλλάσσαν οι αθρώποι για να δουν το κοινόν καλόν. Μα ξέρεις ποιους κυβερνάς πρόεδρε; Ξέρεις εν έτει 2012 στο κράτος της ΕΕ που κυβερνάς, οι μαθητές κάμνουν ακόμα πρωϊνην προσευχήν μες την τάξην πριν να αρκέψουν το μάθημαν;  
  
Έτους τζιειαμαί. Εχάσαν τσας ππαρρά τζιαι οι μισοί εγινήκαν κοινωνικοί καννίβαλλοι. Ο χριστιανισμός τζιαι οι προσευχές ως την πούγκαν ηφτάννουν.  
  

Έτσι πας τα κάγρια, γράφω ξανά Τριπολίτης πας τον γκούγκολα τζιαι φκάλλει τούτον .  
  
_["— Οταν συνοψίζει, σκέψεις, επιθυμίες, απόψεις, αγωνίες πολλών άλλων πλην του εαυτού σου. Πιστεύω ότι η συνειδητή γραφή είναι «πλην εγώ». Κι αυτό γίνεται με μια διαδικασία ενσυναίσθησης. Ο πραγματικός συγγραφέας έχει δύο δυνατούς δρόμους. Ο ένας είναι αυτός κατά τον οποίο γράφει για τη ζωή που δεν έζησε και θα επιθυμούσε να ζήσει. Ο άλλος δρόμος είναι να γράφει κανείς από το περίσσευμα της ζωής που έχει ζήσει. Ο,τι περισσεύει το βγάζει και το συνταιριάζει με των υπολοίπων."](http://news.kathimerini.gr/4Dcgi/4Dcgi/_w_articles_civ_12_19/11/2006_205663)_  
  
Ναι. Έτσι, Κώστα Τριπολίτη. Οι διανοούμενοι έχει τριάντα χρόνια που βρίσκονται σε αλαλίαν. Λες τζιαι δεν τους περισσεύει τίποτε που την ζωήν τζιαι γράφουν μόνον για τζιείνα που δεν εζήσαν. Για τζιείνα που θα θελαν να γοράσουν τζιαι δεν είχαν την αγοραστικήν δύναμην να αποχτήσουν.  
  
Συνεχίζεις την κουβένταν σου που το φέιζταϊμ, για την παράξενην εποχήν του "ο καθένας για πάρτι του, ο καθένας τ΄αρφάλιν του" τζιαι συναφέρνεις την Μαντάμ Ντε Σταλ. Ενώ συντυχάννεις, κοιτάζεις ταυτόχρονα ποτζιεί ποδά πας τον ιστόν. Γυρεύκεις να έβρεις το τσιτάτον της που εθκιάβασες γραμμένον πας τον τοίχον του βαγονιού του τρένου ερχόμενος έσσω (boulot, metro, dodo - ακούστε το τούτον σε ρυθμόν ραπ). Γυρεύκεις την ακριβή κουβένταν της Μαντάμ για να μεν φανείς τζιαι τέλλεια απολίτιστος στην αγαπημένην σου. Πέφτεις πας έναν ιστοτόπον με κουβέντες της. Αρκέφκεις τζιαι απαγγέλλεις της τες που το φέιζταϊμ τζιαι χαριεντίζεσαι:  
  
\- Les [masses](http://www.dicocitations.com/citation.php?mot=masses) [sont](http://www.dicocitations.com/citation.php?mot=sont), [suivant](http://www.dicocitations.com/citation.php?mot=suivant) les [circonstances](http://www.dicocitations.com/citation.php?mot=circonstances), [meilleures](http://www.dicocitations.com/citation.php?mot=meilleures) ou [plus](http://www.dicocitations.com/citation.php?mot=plus) [mauvaises](http://www.dicocitations.com/citation.php?mot=mauvaises) que les [individus](http://www.dicocitations.com/citation.php?mot=individus) qui les [composent](http://www.dicocitations.com/citation.php?mot=composent)  
Οι μάζες ένει, αναλόγως των περιστάσεων, καλλύττερες ή σιειρόττερες που τα άτομα που τες συνθέτουν!! 

  

Ωραίον, πάει με τες περιστάσεις

  

\-La vie ne [semble](http://www.dicocitations.com/citation.php?mot=semble) [souvent](http://www.dicocitations.com/citation.php?mot=souvent) qu'un [long](http://www.dicocitations.com/citation.php?mot=long) [naufrage](http://www.dicocitations.com/citation.php?mot=naufrage), [dont](http://www.dicocitations.com/citation.php?mot=dont) les [débris](http://www.dicocitations.com/citation.php?mot=debris) [sont](http://www.dicocitations.com/citation.php?mot=sont) l'[amitié](http://www.dicocitations.com/citation.php?mot=amitie) et l'[amour](http://www.dicocitations.com/citation.php?mot=amour).

  

 Η ζωή, φαίνεται πολλές φορές έναν μακρύν ναυάγιον, του οποίου τα συντρίμια που μεινίσκουν εν η φιλία τζιαι η αγάπη! τζιαι τούτον επίκαιρον.

  

Κλείει η συνδιάλεξη που το φέιζταϊμ τζιαι συνεχίζεις την περιδιάβασην πας τον ιστόν. Θκιαβάζεις ούλλα τα τσιτάτα της Μαντάμ Ντε Σταλ. Θέλεις να την ηγνωρίσεις παραπάνω. Πάεις πας [το projet Gutenberg](http://www.gutenberg.org/) τζιαι γράφεις Madame De Stael. Έσιει 4 ebook της πάνω. Κατεβάζεις τα τζιαι βάλλεις τα πας το iPad να έσιεις να θκιαβάζεις μες το μετρό.

  

dodo

metro

boulot

  

boulot

metro

dodo

  

(σε ρυθμό ράπ είπαμεν, τζιαι με μουσικήν συρείνες, ταμπουλέκκια χαμός)

  

Τουλάχιστον μεταξύ του dodo τζιαι του boulot να μαθαίνεις τζιαι τίποτε, να νοιώθεις τζιαι τίποτε. Αν ηθκιαβάζεις μόνον εφημερίες τζιαι blogs εν να καταντήσεις τζιαι σύ κοινωνικός καννίβαλλος τζιαι να θέλεις να φάεις ούλλους τους Ελαμίτες, ούλους τους αγαναχτισμένους, ούλλους τους Χρυσαυγίτες, τον Αναστασιάδην, τον Μαλάν, τον Λιλλίκκαν, τον καθέναν για διαφορετικούς λόγους.

  

Η Corinne της De Stael εν εις τα εγγλέζικα. Μπορεί να καταλάβω τελικά αν το θκιαβάσω τζιαι να βελτιώσω παραπάνω τζιαι την γλώσσαν που μισώ αλλά που μου είναι χρήσιμη. Σιαστίζω να θκιαβάσω το De l'influence des passions sur le bonheur des individus et des nations στα γαλλικά. Αν έχει τόσην σύχρονην ουσίαν όσην τζιαι τα τσιτάτα που εθκιάβασα, θα χαρώ να γνωρίσω καλλύττερα την Κυρίαν που έζησεν τζιαι εμοιράστην που την ζωήν που της επερίσσεψεν σε άλλες εποχές να έχουμεν να συνταιρίαζουμεν με την δικήν μας ως σήμμερα.

  

Εμείναν σου τρεις μήνες πρόεδρε. Έχεις ακόμα χρόνον να κάμεις πολλά για τον μαζικόν τζιαι τον λαϊκόν πολιτισμόν. Για να μορφωθεί ο άθρωπος. Πριν να μας φάει τα λεφτά ούλλα το διεθνές νομισματικόν ταμείον σε τοκογλυφίαν, διάταξε να γράψουν σε ούλλα τα μαθητικά λεωφορεία που έβαλες, σε ούλλα τα υπεραστικά λεωφορεία που έστησεν η Κυβέρνηση σου, σε ούλλους τους στίλλους των αιολικών πάρκων που αποπεράτωσες, σε κάθε τσιέκκιν με 13 σύνταξην που πιάννουν οι γέροι των κάτω των 700€, σε κάθε σπίτιν που επιασεν φτωσιή ή προσφυγική οικογένεια, σε κάθε αντίγραφον δανείου του φορέα, πας την πύλην του οδοφράγματος της Λήδρας, του Λιμνίτη, στην πλατείαν ελευθερίας που αναπλάθεται, στην άδειαν ελευθερίας που επιάσαν οι εκατοντάδες κοπέλλες που ελευθέρωσεν ο Νεοκλής με τον νόμον που εξήλωσεν το τράφφικιν των καπαρετζιήδων, σε κάθε φεστιβάλ, σε κάθε αθλητικόν σωματείον που επιχορηγά η κυβέρνηση, στο τσέκκιν με τον μισθόν των υπαλλήλων της Σύτα τζιαι της Ηλεκτρικής, που παρόλες τες περικοπές θα συνεχίσουν να το πιάννουν, που δεν θα τους σύρει έξω κανένας Σιακόλας, κανένας Παρασκευαΐδης ή καμιά Siemens για να πιάσει ξένους σαν που κάμαν μες τα αεροδρόμια που ιδιωτικοποιηθήκαν. Ακόμα τζιαι πας το καζίνον που θα κάμεις για να συνάει τα κέρδη η τρόικα να γράψεις έναν ποίημαν. Τζιαι πας τα χωράφκια μες την φύσην που έσωσεν η Ελένη Μαύρου που τους ντιβέλοππερ να βάλεις ταπέλλες τζιαι να γράψεις ποιήματα, τζιαι το όνομαν της εθνικής εταιρίας που έστησες για να εξιοποιήσει τα κάζια να το κάμεις ποίημαν, τζιαι πας τα νέα βιβλία που διά το κράτος στα σχολεία, όσον τζιαι να μεν έκαμεν όλα όσα ονειρεύτην ο Δημητρίου, τζιαι πας τες επιχορηγήσεις των φοιτητών που ποττέ δεν είχαν πιάσει πριν! Παντού, παντού όπου έσιει το στίγμαν της δικής σου διακυβέρνησης, πρόεδρε μου, διάταξε να γράψουν έναν ποίημαν για να μείνει. Κάποιος θα ενδιαφερτεί να το θκιαβάσει τζιαι να ενδιαφερτεί να σκεφτεί, να αλλάξει να γινεί καλλύττερος, να συγκινηθεί, να πάει να ψάξει πάρα τζιεί.

  

Τζιειαμαί που ο κάθε τσαρλατάνος στέλλει sms ψηφίστε με, στέλλε πρόεδρε εσύ έναν ποίημαν.

  

Δεν είμαστιν ούλλοι καννίβαλλοι πρόεδρε μου. Δεν σκεφτούμαστιν ούλλοι την πούγκαν μας. Έσιει νέους αθρώπους πον να θκιαβάσουν Κώστας Τριπολίτης πας τον στίλλον του αιολικού πάρκου τζιαι θα το χτυπήσουν κάποιαν στιγμήν πας το youtube τζιαι θα μάθουν, θα νοιώσουν, θα συγκινηθούν, να ψάξουν να γινούν καλλύττεροι αθρώποι.

  

Σήμμερα ούλλη η συσσωρευμένη γνώση εκαταγράφτην ή καταγράφεται πας τον ιστόν. Όποιος θέλει βρίσκει την. Δως τους ερέθισμαν πρόεδρε, πριν να τα πιάσουν πίσω οι καννίβαλλοι, οι χριστιανούλληδες, οι παπάες, οι πιστολάες, οι ππαραόπιστοι.

  

Τζιαι επειδή δεν ηξέρω αν θα προλάβεις να το κάμεις με τόσες σκοτούρες που έσιεις να κλείσεις με τα μνημόνια, κάμνω το εγώ στην θέσην σου για θκυό τρία ποιήματα που ήβρα μες τους ψηφιακούς μου συνειρμούς τζιαι που με εσυγκινήσαν όσον με εσυγκίνησεν η αφέλειά σου, η τραγωδία της τύχης σου.

  

  

  

  
  
  
(άτε αναγνώστη που έφτασες ως δαμαί, που δαμαί τζιαι δα συνέχισε μόνος σου, ίντερνετ έσιεις :)

  
  
Να είσαι καλά πρόεδρε μου, τζιαι να αντέχεις.

  

Τζιείνοι που εσυγκινηθήκαν που τες ίδιες αξίες που σε εσυγκινήσαν τζιαι σέναν αγαπούν σε.

  

Εσύ αγάπησες ούλλους τους Κυπραίους τζιαι επροσπάθησες για λλόου τους. Μαραζώννεις. Τι επερίμενες; Να σε αγαπήσουν τζιαι τζιείνοι; Είσαι τίποτε η πούγκα τους;
