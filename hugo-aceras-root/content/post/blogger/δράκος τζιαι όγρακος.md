---
title: 'Δράκος τζιαι Όγρακος'
date: 2010-05-02T16:42:00.002+01:00
draft: false
url: 
tags:
  - Blogger Archive
categories: Παλιά
---

[![](https://blogger.googleusercontent.com/img/b/R29vZ2xl/AVvXsEhj6Ybzp30O72frr0YaQVF8U-8CdEw5w0NnFxUBkmvBNqholgr0PGYM4lt2dTwi_GiYlHx7z1DOz0QbH8dVWQBIdqsQcq2ZMvoeLwTtPgX8AcoQkl5dn-rg-zf0A1veFkQgPcO1pURWVp4/s400/Capture+d%E2%80%99%C3%A9cran+2010-04-30+%C3%A0+21.28.34.png)](https://blogger.googleusercontent.com/img/b/R29vZ2xl/AVvXsEhj6Ybzp30O72frr0YaQVF8U-8CdEw5w0NnFxUBkmvBNqholgr0PGYM4lt2dTwi_GiYlHx7z1DOz0QbH8dVWQBIdqsQcq2ZMvoeLwTtPgX8AcoQkl5dn-rg-zf0A1veFkQgPcO1pURWVp4/s1600/Capture+d%E2%80%99%C3%A9cran+2010-04-30+%C3%A0+21.28.34.png)  
  
Το προηγούμενον ποστάκιον με τα πρώτα αποτελέσματα των ευρημάτων μου για τους δράκους τζιαι τους ογράκους έφκην μου σεντονούι. Ξέρω ότι βαρκέστε τα σεντόνια. Συνοψίζω λοιπόν την κύρια υπόθεση που θέλει επικύρωση.  
  
Ο δράκος των κυπριακών παραμυθκιών είναι l'ogre των γαλλικών, l'orco των ιταλικών παραμυθκιών. Η υπόθεση τούτη επικυρώννεται που την μορφήν που έχουν οι δράτζιοι των παραμυθκιών μας αλλά τζιαι που τα ευρωπαϊκά παραμύθκια που εκυπριωποιηθήκαν ( le petit poucet, Hensel and Gretel). Στην κυπριακή παραλλαγήν των παραμυθκιών έχουμε δράκο που τρώει πλάσματα τζιαι μωρά, στες ευρωπαϊκές έχουμε ogre.  
  
Τζιείνον που γυρέφκω δεν είναι το αν εγίνην αλλά το πως εγίνην το ogre δράκος στην κυπριακήν παράδοση. Μια υπόθεση είναι ότι εγίνην που το όγρακος - όδρακος - δράκος. Τούτην η υπόθεση στέκει αν η σσύχχιση όγρακος - βόρτακος - βάτραχος τζιαι δράκος υπάρχει τζιαι σε άλλες περιοχές της κύπρου. Εγώ ενόμιζα ότι όγρακος είναι ο δράκος τζιαι πως ότι ελαλούσαμεν τον μεγάλον βάτραχον έτσι διότι εν σαν τον δράκον (αυτόν που λαλούν οι καλαμαράες φρύνον τζιαι όχι τον βόρτακον που εν πράσινος). Επειδή εν μεγάλος τζιαι άσσιημος απαίσιος, άνοστος, γεμάτος εξογκώματα σαν τον όγρακα. Μπορεί η ιδέα μου να εν λάθος, τζιαι απλά να τα εσσύχχισα εγώ στο μυαλό μου. Πάντως η σύγχιση καταγράφεται τζιαι στα μυαλά άλλων στο λεξικό του Γιαγκουλλή.  
  
Ερώτηση λοιπον  
  
Τι είναι όγρακας στην τοπικήν σας διάλεκτο;  
Εκτός από φρύνος, είναι τζιαι τερατώδες πλάσμα;
