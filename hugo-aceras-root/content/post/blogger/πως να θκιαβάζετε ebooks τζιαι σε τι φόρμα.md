---
title: 'Πως να θκιαβάζετε ebooks τζιαι σε τι φόρμα'
date: 2012-03-11T23:13:00.000+01:00
draft: false
url: 
tags:
  - Blogger Archive
categories: Παλιά
---

  

Εντάξει, ebooks στα Ελληνικά δεν θα έβρεις τζιαι γιγα-ψηφιολέξεις (GB), αλλά αρκέψαν τζιαι κυκλοφορούν τζιαι πέραν που τα κλασσικά των Ελλήνων φιλοσόφων που εσκανάραν οι μεγάλες βιβλιοθήκες του εξωτερικού. Αν ηψάξετε πας το ίντερνετ θα έβρετε διάφορα.

Το ερώτημαν όμως είναι πως να τα θκιαβάσεις; Πας την οθόνην του κκομπιούτερ, άμαν αντέχεις άτε-άτε, να κάτσεις να θκιαβάσεις κανέναν σεντόνιν πας τα μπλογκς. Για να θκιαβάζεις βιβλίον όμως, πρέπει να είσαι μαζόχας να το πάρεις μέχρι το τέλος. Είναι όμως δυνατόν για τζιείνον που αντέχει. Για τούτην την δουλειάν, υπάρχουν διάφορα λογισμικά που λειτουργούν σαν ψηφιακοί θκιαβαστήρες. Το πιο κοινόν είναι το calibre. Αν έχετε τζιαι firefox έσιει έναν plug-in που σου επιτρέπει να θκιαβάσεις έναν ψηφιακόν βιβλίον πάνω στον περιηγητήν του ιστού. Αν βάλεις Calibre ή ebook firefox πας τον γκούγκολαν θα έβρεις που πόθθεν τα καταβάζεις.

Θα μου πείτε, «μα την στιγμήν που μπόρω να θκιαβάσω pdf με έναν διπλοτσίλ, γιατί να λαόννουμαι με άλλους ψηφιακούς θκιαβαστήρες»; Ε, αν δεν είχεν λόγον δεν θα εκάθουνταν να φκάλουν άλλες φόρμες ψηφιακών σελίδων.

Ούλλα ήρταν με τα kindle τζιαι τα ipad που εν υποκατάστατα υποτίθεται του χαρκιού. Εγινήκαν με την ιδέαν να μπορείς να κατεβάζεις βιβλία, περιοδικά, εφημερίδες που το ίντερνε τζιαι να μεν θέλεις να τα τυπώννεις. Το πρόβλημαν όμως είναι ότι η οθονούα εν μιτσιά τζιαι για να θκιαβάσεις μιαν πλαθκιάν σελίδαν, θέλει να την πέρνεις τζιαι να την φέρνεις, πράμαν που είναι σπαστικόν. Είναι για αυτόν που ήρτεν το epub. 

Το epub είναι βασικά έναν κείμενον με δίχα σελίδωσην. Ο ψηφιακός θκιαβαστήρας σελιδοποιεί το ανάλογα με το πλάτος της οθόνης τζιαι το μέγεθος των γραμμάτων που θα επιλέξει ο αναγνώστης για να μπορεί να τα θκιαβάσει πιο άνετα. Δεν είναι λλίη άνεση να έχεις έναν βιβλίον που να έχει πάντα το ίδιον μέγεθος τζιαι να αλλάσσεις τα γράμματα τζιαι να ξανασελιδοποιείται ανάλογα. Τζιαι άμαν έχεις θκιαβαστήραν, δεν είναι λλίη η ευκολία να έχεις την μεγαλλύττερην βιβλιοθήκην του κόσμου μες την πούγκαν σου τζιαι να τραβάς το βιβλίον που σου γουστάρει τζιαι να ξεκινάς το θκιάβασμαν που το σημείον που έμεινες. Τα δε βιβλία κουστίζουν πολλά λλιόττερον (3 με 10€) διότι ούλλα τα κόστη εκτύπωσης δεν τα έχει ο εκδότης.

Άμαν δεν έχεις 200 με 800€ για να δώσεις για κανονικόν θκιαβαστήραν τζιαι έχεις smart phone με μεγάλην οθονούαν (iPhone, Nokia N7,8,9, Samsung κλπ), κατεβάζεις έναν δωρεάν προγραμματούιν που κάμνει τον ψηφιακόν θκιαβαστήραν (book reader) τζιαι θα εκπλαγείς για την άνεσην που έχεις να θκιαβάσεις έναν ψ-βιβλίον σε φόρμαν epub. Τα γράμματα κανονίζεις τα ανάλογα με την οθόνην σου τζιαι το πλάτος του κειμένου πιάννει περίπου το πλάτος κολόνας της εφημερίδας. Όπως φτάνει να γλυάσεις το δαχτύλιν σου πας την οθόνην για να γυρίσει η σελίδα, δεν πειράζει που έναν βιβλίον πιάννει 600 ή 900 μικρο-σελιδούες.

Εγώ ακόμα να γοράσω ψηφιακόν θκιαβαστήραν, καρτερώ τους να φτηνύσουν τζιαι να γινούν καλλύττεροι. Είδα ότι εφκάλαν τωρά κάτι νέα μοτέλλα που μπόρεις να θκιαβάσεις ακόμα τζιαι στον νήλλιον.

Η ύπαρξη του ebook κάμνει δυνατήν τζιαι την αυτοέκδοσην χωρίς κόστος για νέους συγραφείς. Εμέναν θα μου στοίχιζεν πάνω που 1500€ να εκδώσω 100 σελίδες βιβλίον, τζιαι αν δεν τα εκράτουν, θα έπρεπεν να θκιακονώ που τον κάθε εκδότην ή που τον κάθε εθνοκάφρον φωστήραν του υπουργείου παιδείας επιχορήγησην. Έκαμα τα μόνος μου χωρίς οικονομικόν κόστος.

Θα μπορούσα να εκδώσω δωρεάν στο lulu.com ή να βάλω τα κείμενα στο scribd.com, αλλά δεν μου αρέσκουν τούτα ούλλα τα δωρεάν μή δωρεάν των αμερικάνων, που έρκουνται να σε βάλουν να περάσεις στο ταμείον μόλις σε κάμουν εξαρτημένον. Άσε δε που για μιάν υπηρεσίαν δωρεάν φορτώννουν σε με έναν κάρον διαφημήσεις.

Έκαμα λοιπόν αυτοέκδοσην τζιαι ανάρτησα το στο [intenet archieve](http://www.archive.org/details/AcerasAnthropophorum) που είναι μη κερδοσκοπικός οργανισμός (τζιαι ας είναι αμερικάνικος) τζιαι στην [open library](http://openlibrary.org/works/OL16524787W/%CE%97_%CF%80%CF%8C%CF%81%CF%84%CE%B1_%CF%80%CE%BF%CF%85_%CF%84%CF%81%CE%AF%CE%B6%CE%B5%CE%B9) που μπόρεις να βάλεις ότι θέλεις όπως στο wikipedia. Αν ηψάξετε πας την open library θα έβρετε τζιαι άλλα ελληνικά, τζιαι ελεύθερα, τζιαι γοραστικά. 

Για να μεν νεκατώνουνται τα ψ-βιβλία που γράφω με τες άλλες αναρτήσεις, έκαμα έναν άλλον μπλόγκ την [ψ-σουβάντζαν](http://e-souvantza.blogspot.com/) (ψούσουβάντζα θκιαβάζεται, όπως ψουβιβλίον αλλά επειδή ακόμα οι διαδικτυακές διευθύνσεις δεν μπορούν να γραφτούν παρά μόνον με λατινικούς χαραχτήρες, αναγκάστηκα να την ηγράψω e-souvantza).

Από την σουβάντζαν μου μπορείτε θκιαβάζετε επί τόπου τα βιβλία πάνω σε έναν ενσωματωμένον θκιαβαστήραν, αλλά μπορείτε να πάτε στην [open library](http://openlibrary.org/works/OL16524787W/%CE%97_%CF%80%CF%8C%CF%81%CF%84%CE%B1_%CF%80%CE%BF%CF%85_%CF%84%CF%81%CE%AF%CE%B6%CE%B5%CE%B9) τζιαι να κατεβάσετε σε όποιον φόρματ θκιαβάζει ο θκιαβαστήρας που υιοθετήσατε.

Καλά θκιαβάσματα είπαμεν.
