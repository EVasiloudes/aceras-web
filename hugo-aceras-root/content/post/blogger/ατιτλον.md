---
title: 'Ατιτλον'
date: 2007-12-28T14:13:00.000+01:00
draft: false
url: 
tags: 
- Προσωπικά
tags:
  - Blogger Archive
categories: Παλιά
---

Η κόρη μου είναι 4 1/2 χρονών. Εγενήθην σε μιαν χώραν όπου δεν επέθανεν πλάσμαν από πόλεμον τους τελευταίους 2 αιώνες. Στο νηπιαγωγείον δεν έχει γιορτές του πολέμου, της νίκης, της ήττας ή της ανδρείας. Δεν της έμαθεν ακόμα κανένας ποίημαν για να γνωρίζει την ελευθερίαν "από την κόψην του σπαθιού την τρόμερην". Εδώ οι αθρώποι την ελευθερίαν την γνωρίζουν από την σκέψην τζαι την κόψην του μυαλού την καθαρήν. Οι πλατείες έχουν κήπους με φκιώρα, χωρίς προτομές πεθαμμένων που τους έφαεν πόμπα, σφαίρα, μασιαίριν ή ξιφολόγχη.  
  
Η κόρη μου έχει την τύχην τζαι την ατυχίαν να έχει γονιούς παράξενους που δεν εβάλαν τηλεόρασην έσσω. Τον κόσμον της τον γνωρίζει μέσα που τα βιβλία, που τα σχέδια, που τες ιστορίες, που την μουσικήν, που τες ταινίες που της θκιαλέουν οι γονιοί της τζαι όχι ο κάθε υπεύθυνος προγραμμάτων του οποιουδήποτε σταθμού. Αυτόν την καταδικάζει πολλές φορές να είναι πίσω που τον κόσμον.  
  
Σήμερα η κόρη μου αρώτησεν με: "παπά c'est quoi la guerre";  
Απάντηση: la guerre εν ο πόλεμος.  
Ερωτηση: παπά, τι είναι πόλεμοθ;  
  
Πως να της απαντήσω; Έχει κανένας καμιάν ιδέαν;
