---
title: 'Здесь Забастовка'
date: 2013-02-08T22:24:00.000+01:00
draft: true
url: 
tags:
  - Blogger Archive
categories: Παλιά
---

[![](https://blogger.googleusercontent.com/img/b/R29vZ2xl/AVvXsEhqi_n8c19jbj9verZ_uiHgMCHgj4hbBDe6uabsB50ystDvrnDhHn0VZefqNasEdVSXGt7A0eAO7nBIW9vxr8ikMFOMOb0_Ipsveso4OKwByxs2Sgf04JY0-36owWnapqa5H5AcWRaxkPE/s320/28TT.jpg)](https://blogger.googleusercontent.com/img/b/R29vZ2xl/AVvXsEhqi_n8c19jbj9verZ_uiHgMCHgj4hbBDe6uabsB50ystDvrnDhHn0VZefqNasEdVSXGt7A0eAO7nBIW9vxr8ikMFOMOb0_Ipsveso4OKwByxs2Sgf04JY0-36owWnapqa5H5AcWRaxkPE/s1600/28TT.jpg)

φωτογραφία από [εδώ](http://e-oikodomos.blogspot.ch/)

  
Κάμνουν απεργίαν οι χτιστάες τζιαι χύνουν οι κοινωνικοί μας επιστήμονες. Κατεβαίνει η τρόικα τζιαι γονατίζει το πολιτικόν στερέωμαν, διαλύει τον κοινωνικόν ιστόν επιβάλλοντας μέτρα υπέρ του πλούτου που κανένας δεν θα ετολμούσεν καν να σκεφτεί πριν, χύνουν οι οικονομικοί μας επιστήμονες.  
  
Μεταξύ των κοινωνικών τζιαι των οικονομικών επιστημόνων προτιμώ τους χτιστάες μας. Τουλάχιστον παράγουν τζιαι τίποτε το χειροπιαστόν. Έσιει τζιαι παραπάνω πλάκαν η ζωή να κάτσεις να πιεις έναν αλκοόλ μαζίν τους σαν άτομα, ιδίως άμαν κόψεις κανέναν κοινωνικά μορφωμένον, κανέναν που ενδιαφέρεται για τον κόσμον του.  
  
Φυσικά άμαν λαλεις κοινωνικοί επιστήμονες είναι σαν να λαλείς ο κόσμος. Έσιει ότι θέλεις μες τον κλάδον. Αλλα Bourdieu, Marcel Maus, Levi ή Foucault εν τζιαι φκάλλουν τα πανεπιστήμια κάθε χρόνον.  Όπως το άρθρον εν σκωπτικόν, όταν λαλούμεν κοινωνικός επιστήμων μιλούμεν για την καρικατούραν του κοινωνικού επιστήμονα. Τζιείνου που χύνει άμαν κάμνουν απεργείαν οι οικοδόμοι.  
  
Φακκούν μου στα νεύρα διότι πρώτα αποφασίζουν τι εν έτσι τζιαι τι αλλιώς, τζιαι ύστερα σάζουν την θεώρησην του κόσμου για να φκάλλει το μοντέλλον τους εξήγησην τζιείνον που εσυγκόψαν ήδη ότι εν η πραγματικότητα. Άμαν ησγάψεις να έβρεις τι τελικά καθορίζει το έτσι τζιαι το αλλιώς στα μμάθκια ενός παρατηρητή, τίποτε δεν σου αποκλείει να έβρεις μιαν προσωπικήν νεύρωσην του ατόμου, ή έναν ψυχολογικόν τραύμαν απωθημένον της παιδικής ηλικίας στην βάσην της επιλογής της οπτικής γωνιάς που την οποίαν γίνεται η παρατήρηση. Εν τζιαι λαλούμεν ότι πάντα έτσι ένει, αλλά που την στιγμήν που τίποτε δεν σου το αποκλείει εσέναν, κάτσε γύρεφκε τον επιστήμοναν που ότι εξήγησην σου διά για την πραγματικότηταν φκάλλει την που την παρατήρησην με αυστηρά κριτήρια τζιαι μέθοδον τζια όι που την κκελλέν του τζιαι τες ιδέες του. Άσε που άμαν λαλούμεν μέθοδον, πολλοί περιορίζουνται στην στατιστικήν, λές τζιαι η στατιστική φτάννει για να κάμεις επιστήμην. Έσιει τζιαι οι στατιστικές οπτικήν γωνίαν. Μετά, τζιαι οι καλοί, όπως έχουν συνήθως το χτίτζιασμαν που οι άλλοι επιστήμονες θεωρούν τες επιστήμες τους μαλαχτές, επιστήμες μισοδότζιν, γίνουνται ανηπόφοροι στην προσπάθειαν να αμυνθούν. Πολλοί καταφεύγουν σε μιαν ζαργκόν γλώσσαν με ορολογίες που πρώτην φοράν άκουσες τζιαι που μόνον τζιείνοι εξανακούσαν τζιαι καταλάβουν. Δυσκολεύκουν τα έφκολα άμπα τζιαι πάρουν τους για μαλαχτούς επιστήμονες. Για να ξέρουν τζιαι τούτην ούλλην της savante φρασεολογίαν εν απόδειξη ότι έν τζιαι μορφωμένοι. Καταντά αυτισμός, διότι το να μεν σε κόφτει αν ηξέρει το νόημαν μιας έννοιας ο συνομιλητής σου τζιαι εσύ να την χρησιμοποιείς, είναι σαν να μιλάς κυπριακήν διάλεχτον του κινέζου τζιαι να έσιεις τζιαι την απαίτησην να σε καταλάβει.  
  
Έκαμα έναν μάστερ κοινωνικών επιστημών όταν ήμουν μιτσής τζιαι περίεργος τζιαι μόνον η ανθροπολογία με εσυγκίνησεν. Ίσως επειδή το κοινωνικόν αντικείμενον εν μακρυνόν που το προσωπικόν γίγνεσθαι του παρατηρητή τζιαι ο επιστήμονας ξηκολλά που τα κολλήματα του για να το αναλύσει. Επαρακολούθησα τους κοινωνιολόγους συμμαθητές τζιαι καθηγητές μου με την μέθοδον του ανθρωπολόγου τζιαι ποττέ μου δεν τους εκόντεψα. Εδιασκέδαζα απλώς να τους καταλάβω. Όποτε τους εκόντεψα εμαλλώσαμεν τζιαι εκατηγορούσαν με ότι δεν είμουν ικανός να καταλάβω ότι η κοινωνία έσιει νόμους όπως η φύση τζιαι η δουλειά του κοινωνιολόγου είναι να κάμει τα μοντέλλα που τους περιγράφουν (εννοείται ότι μόνον τζιείνοι ήταν ικανοί να το καμουν τζιαι μάλιστα χωρίς να έσιει σημασίαν η οπτική γωνιά που επιλέξαν για την παρατήρησην). Βάλλουν τον εαυτόν τους με τον Νιούττον που επεριέγραψεν τον νόμον της βαρύτητας τζιαι προσπαθούν να κάμουν ότι κάμνουν να μοιάσει της δουλειάς του Νιούττον. Φκάλε νάκραν. Στο τέλος λαλείς βαρκούμαι.  
  
Αυτοί που μου φακκούν όμως πραγματικά στα νεύρα εν οι οικονομολόγοι. Τούτοι ήβραν την τέγνην να χώννουνται πίσω που έναν αριθμομορφισμόν που σου θέλει έξι μήνες να καταλάβεις το μοντέλλον το οποίον εφτοιάξαν για να μπορέσεις να αντικρούσεις μιαν μαλακίαν που εκρύψαν πίσω για να σου σερβίρουν την άποψην τους σαν νόμον ανάλογον με τζιείνον που καθορίζει την κίνησην της σελίνης τζιαι της γης σε σχέσην με την θέσην του ηλίου. Εδώ να δεις επιστήμην τζιαι να φρίξεις. Για τους παραπάνω ο κόσμος περιορίζεται σε cash flows. Η ύλη τζιαι η ζωή που αντικατοπρίζουν τα cash flows εν τζιειαμαί τζιαι νεκατώννεται μες τα @@ τους τζιαι δεν ηξέρουν τι να την κάμουν, πως να την χειριστούν. Το χτίριον στην ουσίαν δεν υπάρχει για μέναν, είπεν μου πριν λλίες ημέρες ένας οικονομολόγος εκτιμητής. Τζιείνον που έσιει σημασίαν για μέναν είναι τι κασς φλόους δημιουργεί. Όσον λλιόττερον νεκατώννεται μες τα πόθκια μου, τόσον το καλλύττερον για τους υπολογισμούς μου.  
  
Τί κόστος τζιαι τί αξίαν θα δώκεις σε μιαν μη ανανεώσιμην πρώτην ύλην που εν τζιαι εξαντλήσιμη εν πονοτζιέφαλος. Να πούμεν το κόστος εξόρρυξης, να πούμεν τα χρήματα που δύναται τζιαι θέλει κάποιος να δώκει για να την αποχτήσει αρτηρώντας την που έναν άλλον αγοραστήν. Όπως τζιαι να το φέρεις, για να μπει μια πραγματικότητα μες τα οικονομετρικά μοντέλλα των οικονομολόγων πρέπει να μεταφραστούν σε χρήμαν. Ότι θέλεις βάλλεις μες το μοντέλλον. Βάλλεις ρίσκα, βάλλεις αθρώπους, βάλλεις σπίθκια, βάλλεις ορχιδέες, βάλλεις κέδρους, βάλλεις βουνά, βάλλεις νησιά, βάλλεις έργα τέχνης, βάλλεις κάττους, άλογα, γαμίσια, τραούθκια, καρδιοπάθειες, αλκοόλ, ντρόγες, μόδες, φυσικόν αέριον, χρυσόν, αγγουράκια, μαϊτανόν, καρκίνους , κκεράζια πλατρίτικα, ξησκατίσματα των γέρων, ετοιμασίαν τζιαι σερβίρισμαν ενός πιάτου φαγιού, τούβλα, πογιές, σκαλωσιές, ρυτίδες, αφαίρεσην ρυτίδων, αυτισμόν, πενισελίνην, πατάτες τηανιτές, αποκλειστικήν θέαν στην θάλασσαν, ρόφκια, ποδηλάτες, πατενταρισμένες ιδέες, εικόνες, ποσκούπηα, λεπτά  επικοινωνίας, δούλους να σου κάμνουν τες δουλειές, χτιστάες να σου χτίζουν σπίθκια. Ότι θέλεις βάλλεις μες το μοτέλλον, φτάννει να το μεταφράσεις σε έναν αριθμόν που εκφράζει μιαν χρηματικήν αξίαν που θα σου ισογυγίζει τα cash flow σου. Ούλλη η τέχνη εν η μαθηματική συνάρτηση που θα κάμει την αντιστοιχείαν μεταξύ του παπουτσόσυκου τζιαι του νομίσματος. Τα φαινόμενα μετριούνται ανάλογα με τα εφφέ πον να κάμουν πας τα νομισματικά μέτρα. Έχουμεν τζιαι νόμους. Νόμους που καθορίζουνται ή που καθορίζουν την προσφοράν τζιαι την ζήτησην, νόμους που καθορίζουν την επιλογήν του ατόμου να καταναλώσει, να δουλέψει, να θέλει να δουλέψει, να μπορεί να δουλέψει, νόμους που καθορίζουν τα ρίσκα να παττήσει μια τράπεζα, έναν κράτος. Όποιος εθκιάβασεν λλίον τες οικονομικές σελίδες του Πολίτη τζιαι του Φιλελεύθερου δεν ηχρειάζεται να του περιγράψω τζιαι πολλά την καρικατούραν του οικονομολόγου (μας). Όταν διαψευστούν που την ζωήν όσα λιβανίζει ένας οικονομικός επιστήμονας παραιτά την οικονομία τζιαι πιάννει τα πολιτικά. Το αστείον είναι που φεύκομεν που τον απόλυτον αριθμομορφισμόν που προσπαθεί να μπείξει τες κοινωνικές σχέσεις τζιαι τες ανθρώπινες επιλογές μες σε μοντέλλα που μοιάζουν με τα μοντέλλα των φυσικών επιστημών στην απόλυτην αυθαιρεσίαν της πολιτικής. Προσπαθώντας να μοιάσει του φυσικού ο οικονομολόγος για να ονομαστεί επιστήμονας τζιαι να γλυτώσει την ρετσινιάν του μαλαχτού επιστήμονα που τρώει ο κοινωνιολόγος, υιοθέτησεν τα μαθηματικά εργαλεία που χρησιμοποιεί ο φυσικός χωρις να έσιει συνείδησην ότι εν άκρως πιο σύνθετη η κατάσταση να θέλεις μες το μοτέλλον να έσιεις τα cash flows, να έσιεις την ύλην που εν η βάση των συναλλαγών τζιαι να έσιεις τζιαι τες αισθήματα τζιαι τες σχέσεις των αθρώπων. Ο οικονομολόγος ξέρει τα ούλλα με τουπέ φυσικού ως την ώρα που θα διαψευστούν αυτά που εξηγά. Εν επαληθευτήκαν ακούεις οι προβλέψεις του διεθνούς νομισματικού ταμείου για την Ελλάδαν τζιαι ας εφάρμοσεν κατά γράμμαν ότι της υποδείξαν με το πιστόλιν της χρεοκοπίας στον κρόταφον.  
  
Δεν είναι κακόν να έχεις διαχειριστικά εργαλεία. Αντίθετα. Χωρίς τους εν πάεις μακρυά. Το να ανάγεις όμως το εργαλείον σε επιστήμην είναι σαν να διάς στον καπόττο ρόλον εραστή. Το αντικείμενον των οικονομολόγων τζιαι των κοινωνικών επιστημόνων εν πολλά σύνθετον για να θέλεις να ανάγεις την ανάλυσην σου σε επιστήμην με νόμους τζιαι αξιώματα όπως έσιει η φυσική. Ο λόγος που δεν συμπαθώ τους οικονομολόγους τζιαι τους
