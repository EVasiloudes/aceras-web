---
title: 'Αππίθκια ζαβά τζιαι α...ιθκια ίσια'
date: 2009-10-04T00:07:00.004+01:00
draft: false
url: 
tags:
  - Blogger Archive
categories: Παλιά
---

Έχω μιαν αππιούν μες τη αυλήν. Φέτη εφορτώθηκεν φρούτα. Λόγω κλιματικών αλλαγών το καλοτζιαίριν ήταν γλυτζιήν. Έτσι χρονιάν δεν εξαναείδαμεν να γιωρκήσει φρούτα. Έσιει τζιαι τα καλά της η κλιματική αλλαγή. Να μεν κλαιούμαστιν μόνον. Φέτη δόξασοι ο θεός, έκαμεν μας καλοτζιαίριν μεσοσειακόν.

  

Σήμμερα εσύναξα τα αππίδκια τζιαι τα καρύδκια.

  
  
[![](https://blogger.googleusercontent.com/img/b/R29vZ2xl/AVvXsEgyeMkTTwnjLGEJ37QUhE93yjy4rLZpKIWvBZeHr2r5B1PkZ8NPnSMFXUun_C7wbIknhhx1e0cfJpkdZB5C4G-UbAVp9Uaq37hWHz2bJVgRvfeYLEv2DzZIBaDE-nP0CMWdGvulbP6_LKs/s400/L1090441.JPG)](https://blogger.googleusercontent.com/img/b/R29vZ2xl/AVvXsEgyeMkTTwnjLGEJ37QUhE93yjy4rLZpKIWvBZeHr2r5B1PkZ8NPnSMFXUun_C7wbIknhhx1e0cfJpkdZB5C4G-UbAVp9Uaq37hWHz2bJVgRvfeYLEv2DzZIBaDE-nP0CMWdGvulbP6_LKs/s1600-h/L1090441.JPG)

[](https://blogger.googleusercontent.com/img/b/R29vZ2xl/AVvXsEgyeMkTTwnjLGEJ37QUhE93yjy4rLZpKIWvBZeHr2r5B1PkZ8NPnSMFXUun_C7wbIknhhx1e0cfJpkdZB5C4G-UbAVp9Uaq37hWHz2bJVgRvfeYLEv2DzZIBaDE-nP0CMWdGvulbP6_LKs/s1600-h/L1090441.JPG)  
[![](https://blogger.googleusercontent.com/img/b/R29vZ2xl/AVvXsEh2ju55b9Sg6xmN5ZvSE10YSKNMrPVfL2euOmbgTC0k0gA66PULZFmBiAlD0VASeS9PigJ4oHsjlucecyiKfYPfy5_C8TYqRA43rVI1gJzcYtVcTkY3jhus8WiaPWK24QExwnonmNKbbVU/s400/L1090447.JPG)](https://blogger.googleusercontent.com/img/b/R29vZ2xl/AVvXsEh2ju55b9Sg6xmN5ZvSE10YSKNMrPVfL2euOmbgTC0k0gA66PULZFmBiAlD0VASeS9PigJ4oHsjlucecyiKfYPfy5_C8TYqRA43rVI1gJzcYtVcTkY3jhus8WiaPWK24QExwnonmNKbbVU/s1600-h/L1090447.JPG)  
  
Μαζεύκοντας τα εσκέφτουμουν τα γοραστικά του σούπερ μάρκετ. Πως τα καταφέρνουν να τα κάμνουν ούλα ίσια τζιαι χωρίς μιαν τάτσαν πάνω, ούλα το ίδιον βάρος, το ίδιον μέγεθος. Μα εν αππιδκιές που τα κάμνουν οξά εν μηχανές; Άμαν θωρώ τζιείνα τα δεντρά τα κατταρκασμένα τα κλαδεμένα με τέθκοιον τρόπον που να μπόρει ψεκάζει, να τσαππίζει τζιαι να συνάει τα φρούτα η μηχανή, φαντάζουμαι πως θα γίνεται...  
  
Η ευρωπαϊκή ένωση ακούεις απαγορέυει τα αγγούρκα τζιαι τα αππίθκια τα ζαβά. Δηλαδή, όσοι παραγωγοί εκληρονομίσαν που τους γονιούς τους τζιαι που τους παππούδες τους δεντρά παλιά είναι εκτός αγοράς. Τυποποίηση ακούεις για την προστασίαν του καταναλωτή.

  

Τούτη η πολιτική εστοίχισεν την εξαφάνισην εκατοντάδων ράτσων φρουτόδεντρων που είχαν επιλεκτεί για αιώνες ολόκληρους που γενιές τζιαι γενιές, τζιαι ήταν προσαρμοσμένα στον κάθε τόπον.

  

Εμέναν η αππιθκιά μου δεν αρρωστά, τα φρούτα, ελάχιστα σκουλουτζιάζουν, τζιαι αποθηκεύκεις τα αππιθκια μες την κάβα χωρίς ψυγείον τζιαι κρατούν ολόφρεσκα, ολόγλυκα τζιαι ττορφαντά μέχρι τον Γενάρη. Που τον τζιαιρον δέ που έβαλα φωλιές τζιαι συνάουνται τα αμπελοπουλλούθκια τζιαι φωλιάζουν, τρών τες πουμπουριούες τζιαι τα σκουλουτζιάρικα τα φρούτα ελλιάναν ακόμα παραπάνω.

  

Οι ράτσες που εχαθήκασιν θα μπορούσαν να αποτελέσουν γενετικόν υλικόν για δημιουργίαν νέων πικοιλιών, όμως η ανωμαλία των κοινοτικών υπαλλήλων έριξεν τους μικροπαραγωγούς εκτός αγοράς. Για τυποποίησην ιμισς, για να ξέρει ο καταναλωτής τι ποιότηταν γοράζει στο σούππερμαρκετ. Καλάν ρε γάροι, την γεύσην πως την τυποποιείται ναν γλυτζιά, αρωματισμένη, ζουμερή; Τούτα ούλλα τα ομοιόμορφα φρούτα που θωρούμεν πας τα ράφκια, πως είναι δυνατόν να μεν τρώνται, να είναι άσιερον, άγευστα, ανούσια; Που εν η ποιότητα;

  

Υποθέτω ότι τέθκοιου είδους βλακείες που γίνουνται οδηγίες της ΕΕ δεν είναι απο ανωμαλίαν των υπαλλήλων που έχουν προτιμησην στα αγγούρκα τα ίσια τζιαι στα αππίθκια τα ατζϊωτά. Ούτε νομίζω ότι είναι που αφέλιαν που το κάμνουν διότι δεν αφκήκαν ποττέ πάνω σε αππηθκιάν να κόψουν αππίδιν ττορφαντόν να φάσιν. Νομίζω ότι είναι απλά πιόνια ενός συστήματος που θέλει να προωθήσει την μαζικήν διανομήν των αγαθών, τζιαι μέσα σε μιαν μαζικήν παραγωγήν τζιαι διανομήν το αγγούριν τζιαι το αππίδιν το ζαβόν δεν έχουν θέση. Δεν έχουν θέση, διότι ο μικροπαραγωγός που τα παράγει είναι ασύμφωρος. Πως εν να πουλήσει το κκαρφούρ πιό φτηνά που τον μαννάβην τον Παυλήν, τζιαι να φκάλει μάλιστα τζιαι διπλόν κέρδος; Μόνον με μαζικήν παραγωγήν μπορεί το σύστημαν να δουλέψει. Ο μαννάβης ο Παυλής όμως είχεν σύστημαν quality control για κάθε κάσιαν φρούτα που επούλαν. Δεν έθελεν τυποποίησην. Εδοτζιήμαζεν έναν τζιαι αν ήταν γλυτζίν εγόραζεν. Έξερεν ότι φρούτα άγλυκα δεν μπορεί να τα πουλήσει. Τζιαι να τα πιάει πιο φτηνά εν να του μείνουν. Ο κκαρφούρ όμως εν να κάτσει να δοτζιμάσει 50 κάσιες αππίθκια; 100 κάσιες μήλα, τζιαι 150 κάσιες αγγουράκια πον να τζυλήσουν; Όχι βέβαια.

  

Αυτή η Ευρώπη της γραφειοκρατίας τζιαι των μονοπωλείων θέλει άλλαμαν. Τζιαι ποιός να την αλλάξει μάνα μου που εδράτζιασεν όπως τον δεινόσαυρον;

  

Με αυτές τες λίγες σκέψεις περί αγγουρκών τζιαι αππιθκιών ίσιων, να σας δείξω τζιαι μιαν τεγνούαν που ανακάλυψα για να μεν πετάσσω τα φρούτα τα κοστωμένα που ππέφτουν πουκάτω.

  

Πλυννήσκω τα τζιαι κατακόφκω τα, τζιαι βάλλω τα έτσι με τες πέτσες τζιαι τες κοκκόνες μες την μαείρισσαν της απόσταξης του χυμού. Όπως εφθινοπώριασεν δακάτω τζιαι εκρυάδισεν λλίον, αντίς να ανοίξω την θέρμασην τζιαι να κρούζω υδρογονάνθρακες, άφτω την σώπαν μαειρέματος των ξύλων. Βάλλω 5 κιλά αππίθκια πάνω, τζιαι ενώ βράζει τζιαι το σπίτιν, φκάλλει μου τζιαι 3 λίτρα χυμόν του αππιθκιού.

  
  
[![](https://blogger.googleusercontent.com/img/b/R29vZ2xl/AVvXsEjdcV1P3IlJ1QD-fwLHkrw6O6xTSQqE3qPrFXXmZkzkQKm67OZ4863849_DzPhcrRupFp0wQANZm6zwgmthrMYLZholfMfhTldbiF6_t4YOiWIJU6KVNUGOqR_-t-TQN-NRFkr8F_D7sPA/s400/L1090464.jpg)](https://blogger.googleusercontent.com/img/b/R29vZ2xl/AVvXsEjdcV1P3IlJ1QD-fwLHkrw6O6xTSQqE3qPrFXXmZkzkQKm67OZ4863849_DzPhcrRupFp0wQANZm6zwgmthrMYLZholfMfhTldbiF6_t4YOiWIJU6KVNUGOqR_-t-TQN-NRFkr8F_D7sPA/s1600-h/L1090464.jpg)  
[![](https://blogger.googleusercontent.com/img/b/R29vZ2xl/AVvXsEh-MzB8kFB5h137Kpp11lYKRp7QbFm5YiVhgiY5fLvBYtxAUl-klMxIzmPEbhJInJRKnJuGhPKi4A1NbtBGuEgFj1ZqbJtIz75BpBJQO7HkWjmzskJA9Uq7WVe3721qn0bY26iDC48QUV0/s400/L1090468.JPG)](https://blogger.googleusercontent.com/img/b/R29vZ2xl/AVvXsEh-MzB8kFB5h137Kpp11lYKRp7QbFm5YiVhgiY5fLvBYtxAUl-klMxIzmPEbhJInJRKnJuGhPKi4A1NbtBGuEgFj1ZqbJtIz75BpBJQO7HkWjmzskJA9Uq7WVe3721qn0bY26iDC48QUV0/s1600-h/L1090468.JPG)  
  
Τζιαι ο χυμός είναι ζάχαρις, είτε τα αππίθκια είναι ζαβά, είτε είναι ίσια.
