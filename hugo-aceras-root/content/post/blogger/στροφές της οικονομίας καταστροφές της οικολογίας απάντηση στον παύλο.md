---
title: 'Στροφές της οικονομίας καταστροφές της οικολογίας: απάντηση στον Παύλο'
date: 2010-07-23T18:54:00.003+01:00
draft: false
url: 
tags:
  - Blogger Archive
categories: Παλιά
---

Όταν εμίλησα στην προηγούμενην ανάρτηση για την μάταιαν κούρσα προς την εξοικονόμηση χρόνου που την διαπλάτυνσην των δρόμων, ο Παύλος είπεν ότι εν μέρει διαφωνεί διότι με την κατασκευήν δρόμων πιάννει στροφές η οικονομία τζιαι αννοίουν δουλειές.  
  
Τες σκέψεις μου για την οικονομίαν τζιαι τα όρια της έβαλα τες με ολοκλήρωμένον τρόπον [σε αυτόν το άρθρον](http://acerasanthropophorum.blogspot.com/2010/04/blog-post_09.html). Δεν γίνεται ανάπτυξη χωρίς όρια μέσα σε ένα κόσμον με όρια. Αυτά τα πράματα είναι κουβέντες των οικονομολόγων που θωρούν μόνον τες συναλλαγές ψας τζιαι οι συναλλαγές δεν έχουν υλική βάση. Προσφορά τζιαι ζήτηση, τζι αν ανάθεμαν τι προσφέρουμεν τζιαι τι ζητούμεν, φτάννει να δουλεύκει η μηχανή.  
  
Στροφές η οικονομία να πιάσσει, όι όμως για να αυξήσουμεν τζιαι άλλον την κατανάλωσην μη ανανεώσιμων πόρων τζιαι να ρυπαίνουμεν αμετάκλητα τους τόπους. Είναι η ποσότητα, είναι τζιαι η ποιότητα.  
  
Αντί να δουλεύκει ο κόσμος να παράγει ολοέναν τζιαι παραπάνω, τζιαι το μάρκεττιν να προσπαθεί να πείσει τον κόσμον να γοράσει φτηνόττερα για να γοράσει παραπάνω, για να μπορέσει να πετάξει τα περσινά τζιαι να αυξήσει την κατανάλωση για να αννοίξουν παραπάνω δουλειές, θα μπορούσεν η διαφήμηση τζιαι οι αρχές της οικονομίας να προωθούν την ποιότητα με στόχον την λιγότερην ποσοτικήν κατανάλωσην. Αντί να πιάννει στροφές η οικονομία για να παράξει παραπάνω, θα μπορούσεν να πάρει στροφές για να παράξει καλλύττερα. Με λλιόττερους ρύπους, με καλλύττερες συνθήκες τζιαι τζιείνους που παράγουν, με λλιόττερον ξηντίλησμαν των μη ανανεώσιμων πόρων.  
  
Η προώθηση της ανάπτυξης από ποσοτικής άποψης για να αννοίουν δουλειές τζιαι να ππεύτει η ανεργία δυστυχώς είναι τζιαι τούτον λύση του εξήντα για την οικονομία όπως οι πλαθκοί δρόμοι εν λύση του εξήντα για την πολεοδομίαν. Η διαφήμηση, οι αξίες που προωθούνται που την οικογένεια τζιαι που το σχολείο, οι νόμοι του κράτους, πρέπει να έχουν στόχον να μάθουν τον άνθρωπο να εκτιμά την ποιότητα τζιαι όχι την ποσότητα. Να τον κάμνουν να είναι έτοιμος να πληρώσει την τιμή που πρέπει για να πίασει έναν προϊόν που να αντέχει στον χρόνον, που να έχει παραχθεί με βιολογικές αρχές, που να έχει παραχθεί από εργαζόμενους χαρούμενους. Όι να αρπάσσει τζιαι να πετάσσει βήρα βήρα σκατοπράματα που την Κίναν.  
  
Αυτή η Αμερικανιά, η αγγλοσαξονιά κατ΄ακρίβειαν, της φτήνιας τζιαι του ανταγωνισμού που έκαμεν τες αξίες φτηνές τζιαι τον κόσμο φτηνιάρη να μεν πεϊντίζει την ποιότηταν τζιαι να θέλει τζιαι να θέλει , τζιαι παραπάνω τζιαι παραπάνω τζιαι να μεν χορτάννει με τίποτε, τζιαι να θέλει τα φτηνά για να μπορεί να γοράσει τζι άλλα τζιαι να γεμώννει τους ΧΥΤΑ τζιαι τες χωματερές, αυτή η οικονομία που μόνον δείχτην για την ευρωστίαν της έχει την ποσοτικήν ανάπτυξην, οδηγά τον κόσμον ολοένα τζιαι πιο γρήγορα σε μετωπική σύγκρουση με την φύση.  
  
Χαμένος που την σύγκρουσην τούτη θα είναι πρώτα ο φτωχός, τζιαι αν η σύγκρουση εν πολλά βίαια θα πάει τζιαι ο πλούσιος μαζίν. Τζιαι ο πλούσιος χαλάλιν ας πάει, τζιείνος εσυντέλεσεν παραπάνω για να έρτει η αντίθεση με την φύση, ο φτωχός όμως πάλε άδικα θα πάει. (στες 19΄000 € που απαρήγαγεν μια κκελλέ στην Κύπρο έκρουσεν 50'000 kWh, ≈ 3'300 € τζαι ≈ 18 τόνους CO2, δηλαδή έναν κυπριακόν € με το αγρινούιν πάνω κρούζει 2.6 κιλοβατώρες, το 17% της αξίας του κρούζει σε υδρογονάνθρακα τζιαι παράγει περίπου 1 κιλό CO2. Ό τζιύρης μου που πιάννει 10'000 € σύνταξη κρούζει 10 τόνους CO2, ο μέσος Κύπριος με 19΄000 παράγει 19 τόνους τζιαι ο γεννικός διευθυντής τριβίλλουρων και κοινωνικούν κνίσματος που πκιάννει 100΄000 € κρούζει 100 τόνους CO2).  
  
Στροφές να πκιάσει η οικονομία για να ρίξει την κατανάλωσην της σε μισήν κιλοβατώραν το € αντίς 2.3 σήμερα τζιαι στον έναν τόνον CO2 ανά κεφαλήν αντίς 18. Τζιειαμαί να δεις δουλειές πον να πρέπει να αννοίξουν. Αλλά για να γινεί τούτον πρέπει πρώτα αν αλλάξει ο κόσμος κκελλέν, ή να καρτερά να του την αλλάξει η φύση με το εσιέκκιπι.  
  
[![](https://blogger.googleusercontent.com/img/b/R29vZ2xl/AVvXsEi9DYzzzqJULWe8sSLfn5QQrud8WNOO8s3Atan2J15QCshHfP7GNVwUO1guyxJtc2CPR2YQfnP6RK9OWB6r_BsDTcRIf0ZyAyIeHub6raHN3mC_2Ji_u23ruSQB3Zuvs8S3AO6gDUo1yyc/s400/Capture+d%E2%80%99%C3%A9cran+2010-07-23+%C3%A0+21.22.28.png)](https://blogger.googleusercontent.com/img/b/R29vZ2xl/AVvXsEi9DYzzzqJULWe8sSLfn5QQrud8WNOO8s3Atan2J15QCshHfP7GNVwUO1guyxJtc2CPR2YQfnP6RK9OWB6r_BsDTcRIf0ZyAyIeHub6raHN3mC_2Ji_u23ruSQB3Zuvs8S3AO6gDUo1yyc/s1600/Capture+d%E2%80%99%C3%A9cran+2010-07-23+%C3%A0+21.22.28.png)
