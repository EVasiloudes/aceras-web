---
title: 'Κυπριακά κτίρια μηδενικής ενέργειας - μέρος 2ον: πέτρα/πλιθθάριν/πλιθθότουβλα του Woofi/ασβέστωμαν'
date: 2014-09-06T22:57:00.001+01:00
draft: false
url: 
tags:
  - Blogger Archive
categories: Παλιά
---

[Tο πρώτον μέρος για τα κτίρια μηδενικής ενέργειας στην Κύπρο](http://acerasanthropophorum.blogspot.ch/2014/07/1.html), με θκυό προσομοιώσεις,  αποδόμησεν τον μύθον της παραδοσιακής βιοκλιματικής αρχιτεκτονικής. 

  

\- Το παραδοσιακόν πέτρενον σπίτιν της γιαγιάς, ναι είναι πιο δροσερόν που τα σημερινά σπίθκια το καλοτζιαίριν, αλλά τον σιειμώναν απέχει μέχρι τζιαι 14 ολόκληρους βαθμούς που την θερμικήν άνεσην του σύχρονου αθρώπου. 14 βαθμούς που την άνεσην είναι σαν να λαλούμεν έτη φωτός… 

  

\- Για να αντεπεξέλθει το πλάσμαν σε έτσι κλιματικές συνθήκες εσσωτερικού χώρου, πρέπει να προσαρμόσει την ζωήν του στο εσσωτερικόν κλίμαν, να ζει σαν νομάδας τον σιειμώναν βουρώντας το καταλιάιν την ημέραν να βράσει, τρυπώννοντας μες τα ρούχα με τες όρνιθες να γλυτώννει το καρβούνιν της νύχτας. Για να ζήσει σύχρονος άθρωπος σε έτσι σπίτιν, θέλει να κρούζει 1800 λίτρα πετρόλαον, έξω ο κλιματισμός το καλοτζαίριν, ή να έσιει μισοδότζιν άνεσην, όπως σχεδόν σε ούλλα τα κυπριακά σπίθκια για να κρούζει λλιόττερον τζιαι να κάμνει οικονομίαν. Η Στετέ μου εκατάφερνεν τα να ζήσει μιαν ζωήν χαρισάμενην στα δικά της στάνταρς με έτσι σπίτιν εφαρμόζοντας μεικτήν στρατηγικήν κρούζοντας 3-4 τάγκια πετρόλαον μες σε μιαν σόπαν πετρολάου. Έβραζεν το σώμαν της τζιαι όχι το σπίτιν.

  

Για να κάμουμεν σύχρονα κτίρια μηδενικής ενέργειας, δεν είναι πίσω που θέλει να πάμεν, αλλά ομπρός. Να πάμεν πίσω στην παραδοσιακή βιοκλιματική αρχιτεκτονική ναι, αλλά για να εμπνευστούμεν να πάμεν μπροστά, όχι για να ξανακάμουμεν την αρχιτεκτονικήν του παππού μου του Παντελή. 

  

Σήμμερα θα συνεχίσουμεν την αποδόμησην του μύθου της παραδοσιακής βιοκλιματικής αρχιτεκτονικής απαντώντας στα ερωτήματα που εβάλαμεν στην προηγούμενην ανάρτησην.

  

« Το πλιθθάρι πιο βραστικόν που την πέτραν » λέει η παράδοση, τζιαι ο Woofis ελπίζει ότι [το οικολογικόν προϊόν του](http://woofisarfkai.blogspot.gr/2014/05/blog-post_30.html) συμπεριφέρεται καλλύττερα που την πέτραν.

  

Η απάντηση είναι ναι. Αλλά το επόμενον ερώτημαν είναι πόσον; Κανεί για να σου φέρει άνεσην;

  

[![](https://blogger.googleusercontent.com/img/b/R29vZ2xl/AVvXsEi_nHTKyF5d1Sz7PN4uM2VpcnUuYMLlDyUSwcPPXZ_JVAbIYyC5T_9Tk1IP-HoGTdqy0VrJmOBmT5MWIH80hiM9ow6kfD99Tgp4bd1Dtx6tqs9_jOsn_yBGeO9RAI0cYIEhH2XM3y6u9NA/s1600/Comparaison-hiver.png)](https://blogger.googleusercontent.com/img/b/R29vZ2xl/AVvXsEi_nHTKyF5d1Sz7PN4uM2VpcnUuYMLlDyUSwcPPXZ_JVAbIYyC5T_9Tk1IP-HoGTdqy0VrJmOBmT5MWIH80hiM9ow6kfD99Tgp4bd1Dtx6tqs9_jOsn_yBGeO9RAI0cYIEhH2XM3y6u9NA/s1600/Comparaison-hiver.png)

  

Η γραφική παράσταση που δείχνει μιαν που τες πιο κρυαδερές μέρες του σιειμώνα λαλεί ότι το πλιθθάριν (πράσινη γραμμή) ένι μέχρι τζιαι 1°C πιο βραστικόν που την πέτραν (βαθκειά κότσσινη γραμμή) την ημέραν, αντίς δηλαδή 11 ½ °C φκάλλει 12 ½ °C με τους γεώλιθους  (πορτοκκαλλιά γραμμή), που δεν έχουν άσιερον μέσα τζιαι εν πιο βαρετοί, φτάννει στους 12°C. Την νύχταν οι τρεις γραμμές συνταυτίζουνται σχεδόν. Που ήσουν; Πούποτε δηλαδή… Πάλε 14 βαθμούς απόστασην που την ελάχιστην άνεσην έχουμεν, με άτε-άτε έναν βαθμόν κρυάδαν λλιόττερον την ημέραν.

  

[![](https://blogger.googleusercontent.com/img/b/R29vZ2xl/AVvXsEgmbJL5jQGNVidh3Y_xHZHuz9yT7ZUBENQ-oeqAOLW8JgoRsC3LFWuThnmvkB52B7D9J2RF3ha6gDlWSNHj_OBXAD1haAdVXbMbZtgDSq8ngmsVkikICqaBKc4HUBAeyOe-gjOqAFtyoQ4/s1600/Comparaison-e%CC%81te%CC%81.png)](https://blogger.googleusercontent.com/img/b/R29vZ2xl/AVvXsEgmbJL5jQGNVidh3Y_xHZHuz9yT7ZUBENQ-oeqAOLW8JgoRsC3LFWuThnmvkB52B7D9J2RF3ha6gDlWSNHj_OBXAD1haAdVXbMbZtgDSq8ngmsVkikICqaBKc4HUBAeyOe-gjOqAFtyoQ4/s1600/Comparaison-e%CC%81te%CC%81.png)

  

Το καλοτζιαίριν θωρούμεν ότι η διαφορά εν του ιδίου μεγέθους, άρα το πλιθθάριν εν κάπως πιο ζεστόν, πράμαν που δείχνει πως ότι εκερδίσαμεν τον σιειμώναν χάννουμεν το το καλοτζιαίριν. 

  

Μια ανάλυση σσύφφωνα με την νόρμαν ISO 15251 λαλεί ότι με το πλιθθάριν χωρίς σύστημαν θέρμανσης τζιαι κλιματισμού σε έναν παραδοσιακόν σπίτιν έχουμεν 819 ώρες πυράν, 4269 ώρες κρυάδαν τζιαι 3672 ώρες άνεσην. Η πέτρα διά 672 ώρες πυράν, 4415 ώρες κρυάδαν τζιαι 3673 ώρες άνεσην. Με λλία λόγια, όσες ώρες κρυάδαν εγλυτώσαμεν τον σιειμώναν, επιάσαμεν άλλες τόσες σε πυράν το καλοτζιαίριν. Οι κύβοι με το χώμαν διούν κάτι ανάλογον, 771 ώρες βράστην, 3645 ώρες άνεσην τζιαι 4344 ώρες κρυάδαν.

  

Κάτι που με επαραξένεψεν στες προσομοιώσεις, είναι ότι παρόλον που η συμπεριφορά ενός ξαπόλυτου σπιθκιού χωρίς θέρμασην τζιαι ψύξην εν ουσιαστικά παρόμοια, άσχετα που το αν εν κτισμένον με πλιθθάριν ή με πέτραν, αν πιάσουμεν να τα θερμάνουμεν τζιαι να τους βάλουμεν άρκοντισιον, η διαφορά στην κατανάλωσην εν πιο σημαντική. Το πλιθθαρόχτιστον, λόγω της μεγαλλύττερης θερμομονωτικότητας του θα καταλύσει το μισόν πετρόλαον για την θέρμανσην που το πετρόχτιστον ενώ το κτίριον με τους κύβους συμπιεσμένου χώματος 420 λίτρα λλιόττερον, (27% κάτω)

  

[![](https://blogger.googleusercontent.com/img/b/R29vZ2xl/AVvXsEit6OTUYUn4xzOLSCUW_3iiz8RD4K1u_oy_KCPzZZb_6LzOrbIa_HXGrvKR5lobKFqWuH1qM1WM-PoSfIF-oohLHJOVjqJwLm5vH0I4KS4wlJ5dUamDeG1WT80x2vky8ekcwxbXg1UP2bM/s1600/Apotelesmata+katanalosi.png)](https://blogger.googleusercontent.com/img/b/R29vZ2xl/AVvXsEit6OTUYUn4xzOLSCUW_3iiz8RD4K1u_oy_KCPzZZb_6LzOrbIa_HXGrvKR5lobKFqWuH1qM1WM-PoSfIF-oohLHJOVjqJwLm5vH0I4KS4wlJ5dUamDeG1WT80x2vky8ekcwxbXg1UP2bM/s1600/Apotelesmata+katanalosi.png)

  

  

Άρα αυτόν που εφαντάστην ο Woofis, ότι δηλαδή οι κύβοι συμπιεσμένου χώματος εν κάτι τις καλλύττεροι ου την πέτραν εν αλήθκεια. Η διαφορά στην κατανάλωσην το καλοτζιαίριν εν ελάχιστη, ενώ για τον σιειμώναν η διαφορά εν σημαντική. Η βελτιωμένη όμως συμπεριφορά δεν σημαίνει ότι πιάννουμεν τον στόχον. Το παραδοσιακόν κτίριον με πλιθθάριν ή γεώλιθους δεν είναι αρκετά δροσερόν, είναι όμως πολλά κρυαδερον τον σιειμώναν τζιαι κρούζει πολλήν ενέργειαν σε σχέσην με την ενεργειακήν τάξην Α για να κλιματιστεί.

  

Επροσομοίωσα το πετρόχτιστον σπίτιν ασπρογιασμένον όπως το ασπρόγιαζεν ο παππούς μου. Έβαλα του επίσης ασπρογιασμένην στέγην όπως κάμνουν σε πολλά νησιά του Αιγαίου. 

  

[![](https://blogger.googleusercontent.com/img/b/R29vZ2xl/AVvXsEhX8xePji2k3ARHshoa2t1g_dyoYLPs2Zd8V1mD7O3NXDNwa3xaPsf9rwQjdYVYHC4ylqmfUSzi6ThDo78Y7UfE7TkA8bO8ylwuCM0pBhNiRGEjdam4_yH3wtXDzNBCAhq2kxQGHL32Mec/s1600/apotelesmata+asprisma.png)](https://blogger.googleusercontent.com/img/b/R29vZ2xl/AVvXsEhX8xePji2k3ARHshoa2t1g_dyoYLPs2Zd8V1mD7O3NXDNwa3xaPsf9rwQjdYVYHC4ylqmfUSzi6ThDo78Y7UfE7TkA8bO8ylwuCM0pBhNiRGEjdam4_yH3wtXDzNBCAhq2kxQGHL32Mec/s1600/apotelesmata+asprisma.png)

  

  

Είναι αλήθκεια ότι το καλοτζιαίριν το ασπρογιασμένον σπίτιν εν πολλά πιο δροσερόν. 416 ώρες πυράς εν σχεδόν ανεχτές τζιαι δεν θέλεις κλιματισμόν. Το πρόβλημαν όμως του σιειμώνα εν πολλά πιο έντονον, τζιαι όπως οι άσπρεσ πέτρες δεν απορροφούν την ηλιακήν ακτινοβολίαν, θέλει αλλό 400 λίτρα πετρόλαον για να το θερμάνεις. Επειδή όμως στα παλλιά τα σπίθκια δεν είναι το σπίτιν που εθερμαίναν οι σόπες αλλά τα πλάσματα, νομίζω ότι για τον παππούν μου δεν θα έκαμνεν πολλήν διαφοράν η επιπλέον κρυάδα που έφερνεν το ασπρόγιασμαν.

  

[![](https://blogger.googleusercontent.com/img/b/R29vZ2xl/AVvXsEhKPmoEdiu6vdWAtQRD4U6TOL3gEsxgdH9uEmNIWj0yuMzWZd9MvFiVXgMQQ28awvbCcN-NYS1gdfP5kQHTf01ILR0uX1mNkhDugE6xV93C5JyfZcg25qPWyMdm_g0DgylOUIVAplOs5u8/s1600/ComparaisonAsproEte.png)](https://blogger.googleusercontent.com/img/b/R29vZ2xl/AVvXsEhKPmoEdiu6vdWAtQRD4U6TOL3gEsxgdH9uEmNIWj0yuMzWZd9MvFiVXgMQQ28awvbCcN-NYS1gdfP5kQHTf01ILR0uX1mNkhDugE6xV93C5JyfZcg25qPWyMdm_g0DgylOUIVAplOs5u8/s1600/ComparaisonAsproEte.png)

  

[![](https://blogger.googleusercontent.com/img/b/R29vZ2xl/AVvXsEgVakH-M4izHlzXXAgVeCeG5j9YX1tFXLN0PPoZxTwKKmVGdX2dXovowoa9Y4ggtRuy-i9MuxFGugirwdliCpAt8l3tjxhUCkXrlKUB3b8VlLK9L0F_eEE6Svy0lAlubYpOsycoYmVrclM/s1600/ComparaisonAsprohiver.png)](https://blogger.googleusercontent.com/img/b/R29vZ2xl/AVvXsEgVakH-M4izHlzXXAgVeCeG5j9YX1tFXLN0PPoZxTwKKmVGdX2dXovowoa9Y4ggtRuy-i9MuxFGugirwdliCpAt8l3tjxhUCkXrlKUB3b8VlLK9L0F_eEE6Svy0lAlubYpOsycoYmVrclM/s1600/ComparaisonAsprohiver.png)

  

Στην πάνω γραφικήν παράστασην θωρούμεν ότι το ασπρισμένον σπίτιν το καλοτζιαίριν εν έναν βαθμόν πιο δροσερόν που το μη ασπρισμένον. Στην κάτω γραφικήν παράστασην θωρούμεν ότι εν έναν βαθμόν πιο κρυαδερόν.

  

Η κυπριακή παραδοσιακή αρχιτεκτονική, δεν μπορεί να απαντήσει στες ανάγκες του σύχρονου αθρώπου. Απάντησεν στες ανάγκες του αθρώπου της παλιάς εποχής ο οποίος επροσάρμοσεν την ζωήν του στην μέγιστην κλιματικήν προστασίαν που εμπόρηεν να του προεσφέρει το καταφύγιον τζιείνον χωρίς χρήσην ενέργειας. Για να γινεί το παραδοσιακόν σπίτιν σύχρονον, θέλει να κρούζεις πολλήν ενέργειαν, η οποία είναι ακριβή τζιαι για την πούγκαν τζιαι για το περιβάλλον.

  

Στο επόμενον θα δούμεν αν σώζεται η κατάσταση με το να βάλουμεν τζιάμια διπλά στον νότον χωρίς θερμομόνωσην. Θα δούμεν επίσης πόσην θερμομόνωσην θέλει για να γινεί σχεδόν μηδενικής κατανάλωσης τζιαι πόσα τετραγωνικά μέτρα ηλιακούς συλλέκτες θέλει για να γινεί πραγματικά μηδενικής κατανάλωσης.
