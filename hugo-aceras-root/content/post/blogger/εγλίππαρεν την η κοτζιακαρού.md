---
title: 'Εγλίππαρεν την η κοτζιακαρού'
date: 2009-06-11T22:52:00.006+01:00
draft: false
url: 
tags:
  - Blogger Archive
categories: Παλιά
---

[![](https://blogger.googleusercontent.com/img/b/R29vZ2xl/AVvXsEjrI0mufXvxLKsqC_WrL5wtK_RKqpFg4XbpKqb2dtKI2HwoQUxrvZgoFtjatZj9R1qktVWwVIW1TFolP15txHrgPjs6n4RLj7TZJKWVwom0U_pnDFkMKbGZv9XGQD0p1TZsSMmAOSqsxmg/s400/rsrinfo20081006_9812518_0.jpg)](https://blogger.googleusercontent.com/img/b/R29vZ2xl/AVvXsEjrI0mufXvxLKsqC_WrL5wtK_RKqpFg4XbpKqb2dtKI2HwoQUxrvZgoFtjatZj9R1qktVWwVIW1TFolP15txHrgPjs6n4RLj7TZJKWVwom0U_pnDFkMKbGZv9XGQD0p1TZsSMmAOSqsxmg/s1600-h/rsrinfo20081006_9812518_0.jpg)  
Σήμερα έτυχεν μου κάτι συγκλονιστικό.  
  
Το τραίνον είχε καθυστέρηση τζιαι η σύνδεση στον επόμενον σταθμόν έπρεπεν να γινεί στα γλήορα. Μόλις εσταμάτησεν το έναν έτρεξα να προλάβω το άλλο που μας εκαρτέρησεν καταύτοις στην πλατφόρμαν 3.  
  
Μπαίννω μέσα καρκιοσπασμένος..., το βαγόνιν ήταν φίσκα. Ήσιεν τζιαι τρεις τέσσερις σσιυλλομπαστάρτους που εσαύλαρίζαν..., λαλώ να προχωρήσω στο επόμενον.  
  
Περνώντας που το έναν βαγόνι στο άλλον..., το τραίνον ήδη εξεκίνησεν.  
  
Ξαφνικά χωρίς να το καταλάβω εβρέθηκα αγκαλιασμένος με μιαν κοτζιακαρούν 85 χρονών. Επέρασα τα μπράτσα μου πουκάτω που τες μασκάλες της τζιαι έσφυξα την πάνω μου. Η πόρτα του τραίνου έκλειεν τζαι έβρισκεν εμπόδιον το κοσμίν της που εγλίστρισεν τζιαι έππεσεν τζιαι εκρέμμετουν το μισόν που το τραίνον κάτω. Άλλοι επιβάτες που ήταν έξω πάς στην αποβάθραν επροσπαθούσαν να της ξισφινώσουν τα πόθκια της που εκρέμμουνταν ακόμα έξω που το βαγόνιν διότι παρόλον που ετράβησα την γιαγιάν, εσφήνωσεν τα η πόρτα τζιαι δεν εμπόρηα να την τραβήσω τέλλια πάνω. Εβουρούσαν δίπλα που το τραίνον που ετζύλαν τζιαι εκουντουσαν της τα πανικοβλημένοι να τα περάσουν μέσα άμπα τζιαι κόψει της τα η πόρτα.  
  
Η πόρτα ενευρίασεν που δεν εμπόρηεν να κλείσει τζιαι εφάκκαν με μανίαν πας τα πόθκια της κοτζιακαρούς μου.  
  
Έβαλα ούλλην μου την δύναμην να την τραβήσω πάνω. Όσον τζιαι έσωσα την. Εκατάφερεν τζιαι ετράβησεν τα πόδκια της πάνω τζιαι εξισφύνωσεν τα που την πόρταν. Η πόρτα έκλεισεν ανακουφισμένη που δεν της έππεσεν η γιαγιά μες τες ράγες τζιαι να την ητσιλλίσει το τραίνον να την κάμει κεϊμάν.  
  
Εκράτησα την κοτζιακαρούν μες τα αγκάλλια μου για 2 λεπτά. Εφοούμουν να την ηξαπολίσω άμπα τζιαι σωριαστεί χαμαί. Ένωθα την ζωήν της κολλημένην πας την δικήν μου. Που τον τρόπον που της εμίλησεν, εκατάλαβα ότι η ζωή δεν έχει ηλικίαν.  
  
\-Ανάπνευσατε κυρία. Δεν κινδυνεύετε. Ανάπνευσατε βαθειά.  
  
Ολόκληρον βαγόνιν εθώρεν με περιέργειαν αλλά μόνον ένας μαυρής εσκέφτηκεν να σηκωστεί να έρτει να βοηθήσει. Όταν έφτασεν η κοτζιακαρού είχεν ήδη σωθεί από τον Κύπριο σούππερμαν. Την ώραν που τον έθελα ναν τζιαμαί που εφοήθηκα άμπα τζιαι τραβήσει με η γιαγιά τζιαι γλιάσω τζιαι γω έξω που το τραίνον μητά της εν είσιεν κανέναν τζιειαμαί.  
  
Η κοτζιακαρίστικη συμπαθέστατη φωνούα επροσπάθαν να δικαολογηθεί αδύναμα τζιαι αθώα με έναν παράπονον που εβάρεν 3 ολόκληρες γενιές μοναξιάν.  
  
\-Είσιεν καθυστέρησην το έναν τραινον τζιαι τούτον εκαρτέρησεν μόνον τους νέους. Εν εμπόρηεν να καρτερήσει αλλό έναν λεπτόν να μπορέσουμεν αν φκούμεν πάνω τζιαι μεις που δεν έχουμεν την δυνατότηταν να βουρήσουμεν; Η γεροντήσιμη φωνή εμετατράπηκεν σε φωνήν κορούας 5 χρονών που εφοήθην άμπα τζιαι κατηγορηθεί "Έν τζιαι φταίω εγώ!".  
  
\-Είστε εντάξει γιαγιά; Τούτον έχει σημασίαν τωρά. Μπορείτε να σταθείτε;

  
Αλώπως αρέσαν της τα αγκάλια μου της γιαγιάς. Είσιεν τζιαι κάτι πλούσια βιζιά που εκολλήσαν πας το στέρνον μου...  
  
Εστάθηκεν.  
  
\-Είμαι εντάξει. Ευχαριστώ πολύ.  
\-Ελάτε ποδά να κάτσετε πάνω στην καρέκλαν.

  
Ευτυχώς μια κρυόκωλη εδέησεν να σηκωστεί να κάτσει η γιαγιά. Οι περίεργοι εσηκώννουνταν πάνω να δουν αν επέθανεν ή αν επέζησεν. Εφοούντασιν να σηκωστούν που την θέσην τους να έρτουν να βοηθήσουν ίσως νομίζοντας ότι θα τους κλέψει κανένας την τσένταν τους.  
  
Όταν επέρασεν ο chef de train τζιαι είπα του την κουβένταν απάντησεν μου:  
  
\-Δεν ηφκαίννει ο κόσμος πάνω στο τραίνον όταν ετοιμάζεται να ξεκινήσει. Δεν ηφταίει η εταιρία τραίνων για την ανευθυνότηταν των επιβατών.  
  
Ούτε καν εσκέφτην ότι μια γιαγιά μπορεί τζιαι να μεν ακούει τες ανακοινώσεις ή τα σφυρήματα του κυρίου σέφ. Ούτε τζιαι πως ότι που την ώραν πον να σφυρήσει τζιείνος μια γιαγιά θέλει μισόν λεπτόν να φκεί που 3 τεράστια σκαλιά πάνω.  
  
Ο νόμος εν νόμος. Όποιος δεν τον σέβεται τον πατάει το τραίνο.  
  
Έτσι είναι δακάτω.  
  
Τζιαι ύστερα μουρμουράτε για τζιείνον τζιαι για τούτον στην Κύπρον. Έτο, ο κάθε τόπος έσιει τα καλά του τζιαι τα σκατά του.  
  
\-Άτε γιαγιά, καλόν ταξίδιν. Να πάω να κάτσω τζιαι γώ να συνέλθω. Κάτι το πολλά συνταρακτικό θα μου έτυχε.
