---
title: 'Δέκα συμβουλές για την Ρέναν Χόπλαρου τζιαι όποιον δεξιόν ενδιαφέρει να λυθεί το κυπριακόν.'
date: 2015-05-17T17:17:00.007+01:00
draft: false
url: 
tags:
  - Blogger Archive
categories: Παλιά
---

Με αφορμήν έναν άρθρον στο cyprusnews.eu  
  
Δεν θα πώ δεκάλογος διότι δεν είμαι ούτε εξουσία ούτε κάποιος που να έσιει ιδιάζουσαν επικοινωνίαν μαζίν της για να γράφω εντολές. 10 συμβουλές μόνον θα γράψω.  
  
 Συμβουλή πρώτη Κυρία Χόπλαρου: ξηλώστε τους οχετούς της εμπαθούς απαξιωτικής επικοινωνιολογίας εναντίον της αριστεράς. Τα ρουπινέττα χειρίζουνται τα στο προεδρικόν με το οποίον συντάσσεστε. **Μόνοι σας το κυπριακόν δεν μπορεί να το λύσετε**.  
  
2\. Τους αντιδραστικούς δεν τους απομονώννουν ούτε οι δημοσιογράφοι ούτε οι παραγωγοί της τηλεόρασης τζιαι των μέσων όπως εισηγήστε. Με ποιά κριτήρια θα καθορίσετε τα «νούμερα» τζιαι τους «νούσιμους» κυρία Χόπλαρου για να αποκλείσετε τους πρώτους; Τζιαι πόθθεν επιάσετε έτσι νομιμοποίησην; Αν δεν δείτε πως διαπαιδαγωγεί τα κοπελλούθκια της η δεξιά οικογένεια, με τί μύθους τα ταΐζει, πως καθορίζει ήρωες τζιαι εχθρούς μες το υποσυνείδητον των μωρών της, ότι αλχημείες τζιαι να κάμετε μες τα μέσα που ελέγχετε, θα σας έρτει μπούμεραγκ όπως σας ήρτεν τζιαι ούλλη η απαξίωση των θεσμών που εθεωρήσατε επικοινωνιακά χρήσιμην για να σιουράρετε την εκλογήν του Αναστασιάδη στην προεδρίαν. **Κάμετε το να απομονώσετε αυτούς που θεωρείτε επικίνδυνους, αλλά κάμετε το έσσω σας. Αλλού δεν έχετε έτσι δικαίωμαν**.  
  
3\. Μέσα στες τεκμηριωμένες απόψεις για λύσην του Κυπριακού, πέραν της περιθωριακής άποψης για διχοτόμησην, υπάρχουν τζιαι οι θέσεις πρός όφελος της ομοσπονδίας τζιαι που τες εχλευάσαν τζιαι επεριθωριοποιήσαν για επικοινωνιακούς λόγους οι πολιτικοί με τους οποίους συντάσσεστε. **Η διασταυρωμένη ψήφος ήταν ότι πιο ευφυές έσιει παράξει η σύγχρονη πολιτική σκέψη του τόπου** που να ωθά τους τουρκοκύπριους πολιτικούς να θέτουν στες πολιτικές του εκλογικού τους προγράμματος **το καλόν ούλλου του τόπου**, ανεξάρτητα από κοινότηταν, για να προσελκύσουν τες ψήφους που την ετέραν κοινότηταν που θα τους διά πλεονέχτημαν να εκλεγούν. Ο Τταλάτ εδέχτην το, η Τουρκία εδέχτην το, εκαταγράφτην σύγκλιση, συμβουλέψετε τους πολιτικάντηδες με τους οποίους συντάσσεστε να μεν πετάξουν στα ποσκούπηα το μεγαλλύττερον επίτευγμα στο τραπέζιν των διαπραγματεύσεων. **Το κεφάλαιον διακυβέρνηση έκλεισεν το ο Χριστόφκιας με τον Ταλλάτ** τζιαι καλλύττερα δεν θα καταφέρει κανένας άλλος. Μεν το ξαναννοίξετε.  
  
4\. Πάνω απόλα το καλόν του τόπου μας. Καλά τα λαλείτε. Όι το καλόν μόνον της κυβερνώσας κάστας, των τζακιών της νομικής τζιαι τραπεζικής σέχτας. Η δεξιά εν μάνα στο να αποκλείει τους αριστερούς που τες υπηρεσίες, που το δημόσιον, που τες θέσεις ευθύνης. Τα θεωρεί λάφυρα του αντάρτικου του 55 στα οποία έχουν κοτσιάνιν γεναιές 14. Το ίδιον τζιαι ποτζιεί με τα λάφυρα της ΤΜΤ. Το κράτος δεν ανήκει ούτε στους υπουργούς της κυβέρνησης με την οποίαν συντάσσεστε, ούτε στην κάσταν που κουμαντάρει το κράτος εφαρμόζοντας έναν ταξικόν τζιαι παραταξιακόν αποκλεισμόν που τα γεννοφάσκια της Κυπριακής Δημοκρατίας. **Είμαστιν ευρωπαϊκόν κράτος. Επαναπροσλάβετε τον Χαννίδην σαν μέτρον οικοδόμησης εμπιστοσύνης** τζιαι ξαναδιορίστε τον Δημητριάδην. Εκαταστρέψατε τους το επαγγελματικόν μέλλον για να βάλετε τους δικούς σας τζιαι να μεν έχετε τρίσιες μες το άσπρον ζυμάριν, που θεωρείτε κοτσιάνιν του εθνικού κορμού τζιαι τωρά τελευταία της φιλελεύθερης ευρωπαϊκής σκέψης της αγοράς.  
  
**Δείξετε έμπραχτα ότι η ενωμένη Κύπρος θα εν για όλους τους Κυπραίους η ίδια**, είτε εν δεξιοί, είτε αριστεροί, είτε φτωσιοί, είτε πλούσιοι, είτε τουρκοκύπριοι, είτε ελληνικύπριοι, είτε Αποελίστες, είτε Σαλαμιναίοι. Προς το παρόν η μισή Κύπρος δεν είναι η ίδια για ούλους τους μισούς Κυπραίους που μιλούν ελληνικά. Μέχρι τζιαι φυλακισμένους πολιτικούς αντιπάλους έδημιούργησεν αυτή η διακυβέρνηση με ακροδεξιάν εισαγγελίαν, με ακροδεξιάν νομικήν υπηρεσίαν τζιαι πραχτικήν κυρία Χόπλαρου. Κάμετε μας να ονειρευτούμεν μιαν ευνομούμενην ενωμένην Κύπρον για να την θέλουμεν τζιόλας. Αρκέψετε ποδά που δεν σας εμποδίζει κανένας σουλτάνος Έρτογαν. Ελευθερώστε τον Βενιζέλον Ζανεττον που εκατηγόρησεν η ακροδεξιά σας εισαγγελία για γελοίους άσχετους λόγους με τες κομπίνες των υπόλοιπων καταδικασθέντων τζιαι που καταδίκασεν η ελεγχόμενη «άθλια» κατά τους εισαγγελείς σας δικαιοσύνη, πάνω σε ψεύτικες μαρτυρίες εγκληματιών. Οι εγκληματίες δεν μπορούν να εκβιαστούν από στελέχη του ΑΚΕΛ κυρία Χόπλαρου. Ελευθερώστε τον αντιφρονούνταν της ιδεολογίας των ιδιωτικοποιήσεων Χαράλαμπον Τσουρήν που εκατηγόρησεν η ακροδεξιά σας εισαγγελία για γελοίους λόγους τζιαι που εκαταδίκασεν η «άθλια» σας δικαιοσύνη επειδή «επαράσυρεν» ακούεις ολόκληρην επιτροπήν ενηλήκων να ψηφίσει ομόφωνα μιαν απόφασην. Ελευθερώστε τζιαι τον γέρον τον Παπακώσταν που του εφορτώσαν ολόκληρην την αχαπαροσύνην της εθνικής φρουράς να φυλάξει έναν φορτίον παρούτιν τζιαι αθωώσαν τον κύριον υπεύθυνον της λανθασμένης εκτίμησης της επικινδυνότητας για να κατηγορήσουν τον πολιτικόν τους αντίπαλον. Με έτσι δικαιοσύνην πως εν να δικάσετε Τούρκον εγκληματίαν τζιαι να μεν γινούν φασαρίες ενάντια στο κράτος;  
  
5\. Για την σύνθετην διαχείρησην του λόγου των μητέρων πατρίδων **αρκέψετε ενδοκομμάτικά**. Αν καταφέρετε να πιάσετε την πλειοψηφίαν μες την Νεδησύ, μες την Πρωτοπορίαν, τζιαι αν κάμετε τον άθλον να μπήτε τζιαι μες το ΑΠΟΕΛ, μπορεί να πιάσετε τζιαι πλειοψηφίαν της παράταξης σας σε ενδεχόμενον δημοψήφισμαν.  
  
6\. Η στόχευση στην νέαν Γενιάν αρκέφκει που την **ΟΕΛΜΕΚ**. Ζητάτε συμβουλές που τον Ανδρέαν Δημητρίου. Έτσι άγιος άθρωπος που είναι, θα σας βοηθήσει, παρά ούλλα τα κάστια που του έκαμεν η παράταξη με την οποίαν συντάσσεστε. Εν ο μόνος που κρατεί το κλειδίν, γιατί εν ο μόνος που έσιει την επιστήμην οδηγόν.  
  
7\. Ναι. Αποφύγετε κάθε πολιτικό ψέμα. Αθροίζετε με τα προηγούμενα, έσιετε απόλυτον δίκαιον. Ακόμα τζιαι να ακολουθήσετε την πρώτην μου συμβουλήν, **πόσες αλήθκειες πρέπει να πείτε για να αντισταθμίσετε το ψέμαν των «δώρων» του Χριστόφκια προς την Άγκυραν**; Το ψέμαν για τον ανθελληνισμόν του Δημητρίου; Τα ψέματα για τες ευθύνες για την οικονομικήν κρίσην;  
  
8\. Να μεν παίξετε τακτικισμούς. **Η αριστερά θέλει ουσιαστικόν λόγον**, τζιαι για το περιεχόμενον της λύσης, τζιαι για τον κοινωνικόν χαρακτήραν του νέου κράτους, τζιαι για τες διαδικασίες στελέχωσης του. Αν θα μαειρέψετε όπως το 59-60 τζιαι εν να φιλτράρετε τους αθρώπους με την ιδεολογικήν τους προτίμησην για να στελεχώσετε το κράτος, να τα φάτε μόνοι σας. Η θα ξορατίσουμεν το ρουσφέττιν τζιαι θα επιλέγονται οι αθρώποι ανάλογα με τα ταλέντα τους, τα διπλώματα τους τζιαι την απόδωσην της εργασίας τους, ή παραιτάτε μας. Επαναλαμβάννω το μέτρον οικοδόμησης εμπιστοσύνης της συμβουλής 4: επαναπροσλάβετε τον Χαννίδην. Εν τζιαι υπέρ της λύσης.  
  
9\. Να αφήκετε το ΑΚΕΛ να αυτοκαθορίζεται. Τα μέλη τους τζιαι οι υποστηριχτές τους θέλουν το αριστεράν. Σκέττον. Χωρίς τσουναρούθκια. Αριστεράν με προοπτικήν αλλαγής των όρων παραγωγής τζιαι διανομής του πλούτου, αλλαγής των ταξικών συσχετισμών, αλλαγής των κριτηρίων που καθορίζουν τες αξίες, τα κόστη, το όφελος . **Όχι κεντροαριστεράν να λαλείτε αυθαίρετα κυρία Χόπλαρου.** Αριστεράν να λαλείτε. Για το κέντρον εις το ΑΚΕΛ έχουν την έννοιαν των νέων δυνάμεων τζιαι τους ικανοποιεί. Μπορεί να θέλετε να επανακαθορίσετε για «κεντροδεξιάν» την συνοπαρτζιάν των εθνικοφρόνων με τους οποίους εμπλέξετε, αλλά δεν μπορείτε να συμπεριλαμβάννετε μες τες 10 εντολές σας τζιαι το πως πρέπει να είναι οι πολιτικοί σας αντιπάλοι. Να περιμένετε το συνέδριον του ΑΚΕΛ τζιαι να ακούσετε τζιαι να σεβαστήτε αυτά που θέλει η αριστερά στην Κύπρον.  
  
10\. Παρόλον που 9 λόγους εβάλετε στον δεκάλογον σας, εγώ θα σας βάλω τζιαι μιαν δεκάτην συμβουλήν. Με λλιόττερην έπαρσην, **πιο ταπεινά**, με λλιόττερον τουπέ προς το τί θέλουν τζιαι τί είναι οι άλλοι, δουλέψετε τζιει που περνά που το σιέριν σας να ξηριζώσετε τον εθνικισμόν που σπέρνουν μαζικά τα δεξιά institutions στην Κύπρον που την γένεσην της μέχρι τζιαι τούτην την ώραν μιλούμεν.  
  
Άτε τζιαι με την λύσην. Τες μισές συμβουλές μου να μπορούσατε να εφαρμόσετε, θα είσιεν παραπάνω τσάνς να πετύχει.  
  
Τζιαι που τους αριστερούς να μεν έχετε ένοιαν. Το 74 εξαπολύσαν τους οι δικοί σας που τες φυλακές τζιαι εβουρήσαν μόνοι τους πρώτην γραμμήν διότι τζιεί τους οδήγαν η ψυσιή τους.  
  
**Τζιαι τωρά η ψυσιή τους αριστερούς,  προς την λύσην ένι που τους οδηγά.**
