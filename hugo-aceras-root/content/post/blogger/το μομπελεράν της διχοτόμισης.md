---
title: 'Το Μομπελεράν της Διχοτόμισης'
date: 2018-01-18T22:41:00.000+01:00
draft: false
url: 
tags:
  - Blogger Archive
categories: Παλιά
---

Την διχοτόμισην εφέρεν την ο νους τους πιστολάρηες τζ̆αι τους παπάες, ήβραν την κκιλιππίριν οι δικηγόροι να στήννουν πάνω της πατριωτικά ρητοριλλίκκια να πουλούν του όχλου τζ̆αι να πιάννουν θέσεις. Ο δικηγόρος με δίχα θέσην πιάννει μεροκάματον, ο δικηγόρος με θέσην κάμνει τον πλούτον του τόπου πάρζαν. Κάποτε εν να γράψει η ιστορία πως εδημιουργηθήκαν οι πρώτοι εκατομμυριούχοι της Κύπρου μετά την εισβολήν τζ̆αι γιατί στην πλειοψηφίαν τους εξεκινήσαν που δικηγόροι.  
  
Ο πατριωτισμός εν η μάσκα του άρπαγα, εν το αναισθητικόν του τσιβιτζ̆ιού, εν το μηχανάκιν του λαθροθήρα, εν το λίπασμαν της διαφθοράς, εν ο ακρογωνιαίος λίθος των παλαθκιών του ρουσφεθκιού.  
  
Τούτον εν το Μομπελεράν. Έναν καταραμένον μέρος όπου κουλιάζει ούλλη [η ξημαρισ̆ιά της οικουμένης](https://el.wikipedia.org/wiki/Mont_Pelerin_Society).  
  

[![](https://blogger.googleusercontent.com/img/b/R29vZ2xl/AVvXsEh47ZAX64io1Hhx_35g3pAy_kuTEscLZ1VzPOlCFY9yljIAc6tx1DCI-GhIu00CONFx2S_AUd44x37UWt4FgcL8p64wPVNB3uogLp1FetonndUa0AgJXQMAzk2p-ahVh9rgtQKMlbGnb2M/s320/Capture+d%25E2%2580%2599e%25CC%2581cran+2018-01-03+a%25CC%2580+17.02.41.png)](https://blogger.googleusercontent.com/img/b/R29vZ2xl/AVvXsEh47ZAX64io1Hhx_35g3pAy_kuTEscLZ1VzPOlCFY9yljIAc6tx1DCI-GhIu00CONFx2S_AUd44x37UWt4FgcL8p64wPVNB3uogLp1FetonndUa0AgJXQMAzk2p-ahVh9rgtQKMlbGnb2M/s1600/Capture+d%25E2%2580%2599e%25CC%2581cran+2018-01-03+a%25CC%2580+17.02.41.png)

  
  
Όσοι νομίζουν ότι ο Αναστασιάδης εττούμπαρεν την λύσην στο Κραν Μοντανά, απλά επήαν τρεις φορές στην βρύσην τζ̆αι εστραφήκαν άποτοι.  
  
Ενώ τα μέλη της διαπραγματευτικής ομάδας είχαν ακόμα συγκρατημένες ελπίδες ότι εβαίνναμεν προς λύσην στον Μομπελεράν 1, έτυχεν να μάθω πριν που τζ̆είνους ότι που την δεύτερην ημέραν η προσπάθεια εττούμπαρεν. Η μικροφωνική που ήταν να χρησιμοποιήσει ο Μπάνκι Μούν να ανακοινώσει την συμφωνίαν ήταν αγκαζιαρισμένη μέχρι την δεύτερην ημέραν της πρώτης διάσκεψης. Επειδή τα Ηνωμένα δεν τρώσιν άσ̆ιερον τζ̆αι δεν θέλουν να κάμνουν άσκοπες σπατάλες, όταν εκαταλάβαν τες προθέσεις των μερών ακυρώσαν την. Ο κόσμος εν μικρός, Κυπραίος στην Ελβετίαν είσαι σαν την μούγιαν μες το γάλαν. Εγόραζα κραμπιά τζ̆αι άλλα χορτικά του σ̆ειμώνα στην λαϊκήν, όταν ήρτεν βουρητός ο παροχέας μικροφωνικών να μου κάμει ενημέρωσην για το ναυάγιον που ήταν να ανακοινώσει ο διεθνής τύπος την επόμενην τζ̆αι να πουλήσει ο Αναστασιάδης του Ακκιντζ̆ή με το ψέμαν ότι πρέπει να στραφεί στην Κύπρον να κανονίσει εμπλοκήν που έχει με το ΑΚΕΛ.  
  
Δεν ηξέρω αν εδειλίασεν όταν ήρτεν ο κόμπος στο χτένιν ή αν εκρόστην τους επικοινωνιολόγους του ότι έσ̆ει παραπάνω τσ̆ανς να επανεκλεγεί στες προεδρικές, παρά να περάσει λύσην που δημοψήφισμαν. Δεν έσ̆ει τζ̆αι μεγάλην σημμασίαν. Έτσι τύπος μόνον το αρφάλιν του θα σκεφτεί τζ̆αι τα λεφτά πον να βάλουν πάνταν τα σόγια του. Με έτσι πρωτεραιότητες δεν μπορεί να πάρει κάποιος τα ρίσκα που χρειάζεται για να φκάλει τον τόπον που την μοίραν της διχοτόμησης. Σάμπου τζ̆αι η διχοτόμιση έμεινεν μας.  
  
"Αναστασιάδη ήσουν σκέττη απογοήτευση" γράφει του καθημέρα ένας που επήρεν τζ̆αι τρίτην φοράν στην βρύσην τζ̆αι άφηκεν τον τζ̆αι τρίτην φοράν άποτον εις το Κραν Μοντανά.  
  
Πιο κάτω ο Τουμάζος ο Τσ̆ελεπής διηγήται το χρονικόν της τρίτης βρύσης. Εν μια ώρα βίτεο αλλά η κύρια εισήγηση εν 20 λεπτά. Εν τζ̆αι οι απαντήσεις στα σχόλια ενδιαφέρουσες αλλά αν δεν έχει κάποιος χρόνον μπορεί να δεί μόνον την αρκήν. Κάθε Κυπραίος που ενδιαφέρεται για το πως τον περιπαίζουν πρέπει να το δει.  
  
Για μέναν ο κύβος ερίφθην που το φθινόπωρον του 2016. Είσ̆εν τζ̆αι έναν σ̆ιόνιν τζ̆είνες τες μέρες αθθυμούμαι. Σάμπου τζ̆αι νόμιζες ότι είσ̆εν περάσει της οικουμένης η κλιματική αλλαγή. Αλλά με η κλιματική αλλαγή ετάραξεν που την οικουμένην με η διχοτόμηση που την Κύπρον.
