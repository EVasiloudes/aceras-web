---
title: 'They take us at μαϊ ττάππιν'
date: 2008-10-07T22:14:00.003+01:00
draft: false
url: 
tags:
  - Blogger Archive
categories: Παλιά
---

Ώρες ώρες πιάννει με η πελλάρα άμαν νοιώθω την επίθεσην της ρεκλάμας από παντού. Τωρά τελευταία ανακαλύφτηκεν η πράσινη ρεκλάμα, η κοινωνική ρεκλάμα, τέλως πάντων η ρεκλάμα της καλής προαίρεσης. Είναι η σιειρόττερη διότι είναι η πιό χυδαία.  
  
Δέτε πόσον καλόν κάμνει η Τογιότα στο περιβάλλον!!  
[![](https://blogger.googleusercontent.com/img/b/R29vZ2xl/AVvXsEh30wn00LbzhjMrFYlqt_USvUNOE4EPvVEgE5UgETHPz6tQa9FL5BGcGf9n8DcKYUKZFxHqRzp80ff1Z5wrwBoP8G84mVPiSSMEbVH1VLfpHiN_9Kis__z8ekrTsN_Aobh6gvn_4dF6-Tw/s400/Image+1.png)](http://fr.toyota.ch/inside_toyota/environment/index.aspx)  
  
Θα έλεγεν κανείς ότι δεν είναι κερδοσκοπική εταιρία που πουλεί αυτοκίνητα, την κύριαν πηγήν της ρύπανσης. Είναι κάτι σαν αδερφή οργάνωση με την Greenpeace.  
  
Θέλει να μας πουλήσει το ναν αλλό ναν τες μαλακίες της που κρούζουν 4.5 με 6 λίτρα πεζίναν στα 100 χιλιόμετρα αντίς για 6-8 που κρούζουν τα κανονικά αυτοκίνητα τζιαι να μας κάμει τζιαι πουπάνω να νομίζουμεν ότι κρούζουμεν ροδόστεμμαν μες την μηχανήν. Με το να κρούζεις 2-3 λίτρα λλιόττερον σε έναν υβριδικόν εν να σώσεις την ανθρωπότηταν δεσποσύνη τογιώτα μου; Μπορείς να γοράσεις που την ίδιαν εταιρίαν μιαν σπιριθκιούαν Yaris τζιαι να κάμεις την δουλειάν σου τζιαι να καταλιείς 4 λίτρα τα 100. Μπορείς ακόμα καλλύττερα να κρατήσεις το παλιόν σου κανονικόν αυτοκίνητον τζιαι να περιορίσεις τες μή απαραίτητες διαδρομές τζιαι να περιορίσεις ακόμα παραπάνω τες περιβαλλοντικές επιπτώσεις της διακίνησης σου.  
  
Πόσον όφκαιρη είναι η πράσινη ρεκλάμα φαίνεται σε μιαν μαύρην ρεκλάμαν της ίδιας εταιρίας που εγέμωσεν τους δρόμους τζιαι τους σταθμούς των τραίνων στην Ελβετίαν.  
  
[![](https://blogger.googleusercontent.com/img/b/R29vZ2xl/AVvXsEhf-ff5Uuji6RlvOOxPXhL2u1et2jFj3CWUJA21QFRxxH9xcpw6wAAqjtJAwFrGLdgUDNisrxX4U0ftra0r46e99n6lFpLoZI_QuAdtGlaVmnfqOLK0_8Vm1Rrp63I_3Hc1nPF2Xt_ZKIg/s400/L1040240.JPG)](https://blogger.googleusercontent.com/img/b/R29vZ2xl/AVvXsEhf-ff5Uuji6RlvOOxPXhL2u1et2jFj3CWUJA21QFRxxH9xcpw6wAAqjtJAwFrGLdgUDNisrxX4U0ftra0r46e99n6lFpLoZI_QuAdtGlaVmnfqOLK0_8Vm1Rrp63I_3Hc1nPF2Xt_ZKIg/s1600-h/L1040240.JPG)  
  
Άμαν γοράσεις τζιουνούρκον αυτοκίνητον, διούν σου μούχτιν πεζίναν για 10 000 χμ.  
  
merci Toyota που μας κάμνεις να συνειδητοποιήσουμεν πόσον κάυσιμον θα κρούσουμεν για να κόψουμεν 10 000 χμ με τα αυτοκίνητα που θέλεις να μας πουλήσεις.  
  
Για να πούμεν την αλήθκειαν, η φωτογραφία είναι εξεζητημένη, διότι για 10 000 χμ κρούζεις 700-800 λίτρα τζιαι παράγεις κάπου 2 τόνους CO2. Έστω. Δείχνει την επιπολαιότηταν τζιαι την ανακολουθίαν μιας επιχείρησης που θέλει να θεωρείται πράσινη. Για πράσινα άλογα άκουσα. Για πράσινα αυτοκίνητα όι.  
  
  
[![](https://blogger.googleusercontent.com/img/b/R29vZ2xl/AVvXsEgajoyfXQ3SpDSiFLdYDDIQON_HMsLg4mbXhdj_qIp4U0T6K5uDPonA6-tEJjvg2Cyse5ZPziEF701XT-BjL7ycdArRpUnio6EIkJGqXz5dn5KuGDzYDLrWtWIBcpdGSdRssPASdq60Fo0/s400/L1040242.JPG)](https://blogger.googleusercontent.com/img/b/R29vZ2xl/AVvXsEgajoyfXQ3SpDSiFLdYDDIQON_HMsLg4mbXhdj_qIp4U0T6K5uDPonA6-tEJjvg2Cyse5ZPziEF701XT-BjL7ycdArRpUnio6EIkJGqXz5dn5KuGDzYDLrWtWIBcpdGSdRssPASdq60Fo0/s1600-h/L1040242.JPG)  
  
Πάεις 10 μέτρα τζιείττε μέρου: Τα σούππερμάρκετ μίγκρος εμειώσαν τες εκπομπές τους σε CO2 κατά 850 τόνους. Θέλουν να τους πούμεν τζιαι μπράβο οι ελεϊνοί επειδή εσταματήσαν να ξιμαρίζουν αλόγιστα όπως εξιμαρίζαν τόσα χρόνια μέχρι σήμμερα. Θέλουν να γοράσουμεν τζιαι πισκοττούιν που τα μαχαζιά τους για την ευγενήν τους πράξην. Άσε που κανένας δεν μας λαλεί τί συνεχίζουν να ξιμαρίζουν.  
  
Ακόμα παραπάνω που την πράσινη ρεκλάμαν, φακκά μου η ανθρωπιστική ρεκλάμα. Η βιομηχανία της φιλανθρωπίας έχει 150 000 € για να ξοθκιάζει να βάλλουν flashy ρεκλάμες μες τους δρόμους τζιαι τους σταθμούς.  
[![](https://blogger.googleusercontent.com/img/b/R29vZ2xl/AVvXsEjj3YnCyC9U_CZVV9R8Peez-p-YhSm-3qrszRyqpP8FtlFkgF1xKinJqKCIx7ANBu-V_6oFfzet-nFhsnu7L-J0sxY-ITXNR-NDK3z_TyMuMfJykOnYIIPtizcd_VfFbkYMTsdhHTAnfd0/s400/L1040248.JPG)](https://blogger.googleusercontent.com/img/b/R29vZ2xl/AVvXsEjj3YnCyC9U_CZVV9R8Peez-p-YhSm-3qrszRyqpP8FtlFkgF1xKinJqKCIx7ANBu-V_6oFfzet-nFhsnu7L-J0sxY-ITXNR-NDK3z_TyMuMfJykOnYIIPtizcd_VfFbkYMTsdhHTAnfd0/s1600-h/L1040248.JPG)  
Λαλούν μες με μικρά γράμματα ότι "το πόσιμον νερόν γιατρεύει ανίατες ασθένειες" Μετά με μεγάλα γράμματα μας πληροφορούν ότι για έναν δισεκατομύριον πλάσματα δεν είναι πλάκα αυτά που μας λένε. Τζαι βάλλουν μας το καλαμάκιν μες τον απόπατον για να νοιώσουμεν αρκετές ενοχές έτσι που να συγκινηθούμεν να τους δώκουμεν κανέναν σελινούιν τωρά πον να ρκέψουν την καμπάνιαν να συνάουν φράγκα.  
  
Δεν πάτε να γαμηθήτε όλοι σας. Κλέφτες τζιαι λοποδίτες. Ελεϊνοί θεομπαίχτες. Άλλοι που θέλετε να μας αφαιρέσεται τες ενοχές για να γοράζουμεν παραπάνω τα σκατά σας, άλλοι που θέλετε να μας κάμετε να νοιώσουμεν ένοχοι που ζιούμεν για να σας δώκουμεν θκυό μπάκκιρες πον να κάμνεται θκιακονιόν για φιλανθρωπίες να γοράσετε μιαν θέσην στον παράδεισον. Ούστ ούλλοι σας τζιαι αφήστε μας ύσηχους να κυκλοφορούμεν μες την πόλην χωρίς να μας ιξιμαρίζεται την θέαν τζιαι την διάθεσην.
