---
title: 'Συνάντηση στην οδό Ανδριανού.'
date: 2010-03-08T01:43:00.002+01:00
draft: false
url: 
tags:
  - Blogger Archive
categories: Παλιά
---

Η ιστορία που βάλλω πιο κάτω εδημοσιεύτηκεν στο προηγούμενον τεύχος του περιοδικού [ΡΕΥΜΑ](http://www.revmamag.com.cy/). Στο επόμενο τεύχος δημοσιεύκουν μου έναν κείμενο για την οικολογία. Επροσπάθησα να αποστάξω όλην μου την κοσμοαντίληψην για τον σύχρονον κόσμο σε 1000 λέξεις που χωρούν στον διαθέσιμο χώρο. Έβρετε το νέο τεύχος πον να φκει τζιαι πέτε μου για το αποτέλεσμαν της απόσταξης. Αναμένοντας την έκδοσην, θκιαβάστε την ιστορία που μου εβάλαν στο προηγούμενον.  
  
Συνάντηση στην οδό Ανδριανού λοιπόν.  
  
[![](https://blogger.googleusercontent.com/img/b/R29vZ2xl/AVvXsEiMXavuueTcILTktjRhDFiLhEpJYPCK8kd2mf5jIILzRcpQo3n4IRz6DJJ-kxyEEkKT_POH49eS0EaPxxCpXpp14cvtiIl2zWq6L7KgFQwBxTDDymYd6iTDAlXstbjlg3fg5QWn6AobcSE/s400/Capture+d%E2%80%99%C3%A9cran+2010-03-08+%C3%A0+01.42.38.png)](https://blogger.googleusercontent.com/img/b/R29vZ2xl/AVvXsEiMXavuueTcILTktjRhDFiLhEpJYPCK8kd2mf5jIILzRcpQo3n4IRz6DJJ-kxyEEkKT_POH49eS0EaPxxCpXpp14cvtiIl2zWq6L7KgFQwBxTDDymYd6iTDAlXstbjlg3fg5QWn6AobcSE/s1600-h/Capture+d%E2%80%99%C3%A9cran+2010-03-08+%C3%A0+01.42.38.png)  
  
  
Θωρεί με ο Μαυρής να κάθουμαι στο ουζοπολείο τζιαι πογυρίζει. Ένας άρρεν μόνος του τι να κάμει το τριαντάφυλλον. Που να ξέρει ότι ο άρρεν περιμένει θύλι. Νέφκω του.  
  
— Φίλε, come here.  
— Yes sir!  
— Δως μου το πιο ωραίο τριαντάφυλλο που έχεις.  
— Me little greek sir.  
— Best rose you have.  
— Here it is.  
  
Πράγματι έδωκεν μου το πιο ττορφαντό τριαντάφυλλο, κότσσινο σαν το γαίμαν.  
  
— How much? Πόσα;  
— Two Euro.  
— Where are you from?  
— Bangladesh  
— Πήγα στην India. Στο Tamil Nadu. Πήγα και στη Σρι Λανκα. Tourist.  
— Far away. Πολύ μακρυά Bangladesh. You know Nepal? Δίπλα είναι Bangladesh.  
— Έχεις family?  
— Three years old κορη sir. Και γυναίκα μου στο Bangladesh. Never see my daughter real sir.  
  
Φκάλλει το κινητό του τζιαι καλεί μιαν φωτογραφία. Εμφανίστην έναν αγγελούιν ντυμένον παρανυφφούα. Ο Μαυρής είδεν την κόρην του να μεγαλώννει που μιαν οθωνούαν τρεις επί τέσσερις πόντους. Όταν έφυεν που την Bangladesh η γεναίκα του ήταν αγγαστρωμένη.  
  
— Zinnadunassay  
— She is very beautiful είπα του.  
  
Είδεν με μες τα μμάθκια τζιαι εγύρισεν το βλέμμαν του που την άλλην. Είδα την καρκιάν του να σφίγγει τζιαι το μμάτιν μου να γιεμώννει. Φαίνεται ότι ούτε οι Ινδοί άνδρες κλαίσιν.  
  
— What’s your name?  
  
Άρπαξεν την ευκαιρίαν του φτέρου τζιαι έπνιξεν την συγκίνησην. Εχαμογέλασεν  
  
— Rafigul.  
— Πόσα χρόνια είσαι στην Ελλάδα;  
— Τρία χρόνια sir.  
— Είναι καλά εδώ;  
— Καλύτερα από Bangladesh. Αλλά στην Bangladesh είναι οικογένεια. Εδώ πολύ λεφτά. Διακόσια - πεντακόσια Ευρώ το μήνα.  
— Σήμερα είχε καλή δουλειά;  
— No sir. Good weather - good job. Bad weather - bad job.  
  
Λογικό. Τα αρφάλια των γκόμενων ριούσιν άμαν κάμνει κρυάδαν. Τζιαι με δίχα γκόμενες, ποιου να πουλήσει ο άθρωπος τριανταφυλλόμορφα λαχανικά. Δείχνει μου την μάτσαν με τα ταλαιπωρημένα υποτιθέμενα άνθη.  
  
— Σήμερα έμειναν όλα sir.  
— Αύριο ο θεός είναι μεγάλος.  
— Λεφτά no problem sir. Λεφτά σήμερα δεν έχει, αύριο έχει. Το πρόβλημα papers. Εγώ no papers.  
— Έχω και γω κόρη ρε Rafigul. Είναι έξι χρονών. Έχει 5 μέρες να την δω και την πεθύμησα.  
  
Ο σπλαχνικός χριστιανός εξύπνησεν μέσα μου. Αναστήθην η στετέ μου η Γριστινού τζιαι υπόβαλλεν στην συνείδηση μου «κάμε το καλόν τζιαι ρίξε το στον γιαλόν». Έξερεν τζιείνη ποτούτα. Την ζωήν της ούλλην έπαιξεν την στο χρηματιστήριον «ο παράδεισος». Εκέρδισεν την χαράν να πεθάνει. Έφκαλα 50 ευρώ τζι επλήρωσα τον.  
  
— Στείλε τα στην Zinnadunassay.  
  
Έμεινεν τζιαι εθώρεν με σαν τον παλαβόν. Αρέσκει μου να συχχίζω τους αθρώπους. Έφκαλεν το κινητόν του ξανά.  
  
— Γράψε, λαλεί μου: 0030 694 30 90 κλπ. Άμα έχεις any problem, you call me. Ok?  
— Ok. Γράψε και το δικό μου. Άμα έχεις real problem τηλεφώνησε μου. Εγω θα είμαι εκεί.  
  
Η καθαρή καρκιά του Μαυρή επαράσυρεν με. Εξαργύρωσα τζιόλας το χρεόγραφον για την ύστατην κρίση τζιαι όι μόνον. Έκατσα τζιαι πας τον θρόνον του παντοδύναμου. Άκου «άμα έχεις πρόβλημα πραγματικό θα είμαι εκεί». Η έπαρση μου έκατσεν στο άψε σβήσε κάτω που το βάρος της ανημπορήας μου να ανταποκριθώ στον αίτημαν του δούλου του θεού Rafigul. Η εμπορική πολυμήχανη φύση του Rafigul έπιασεν στροφές. Εσκέφτηκεν ότι το μπαούλον που άννοιξεν μπορεί να έχει πολλά παραπάνω μέσα που τα 50 ευρώ.  
  
— Sir! Ικετεύκει με με κάτι μμάθκια που εστάσσαν επιθυμίαν τζιαι όνειρον. Bigest problem paper. You give me paper, me see my daughter. Τώρα αν πάω θα με πιάσουν. Εσύ σώσεις με κύριε.  
  
Εχαμογέλασα.  
  
— Ρε Rafigul δεν είμαι θεός. Εδώ τον εαυτόν μου τζιαι δεν ξέρω πως να σώσω.  
— Ok sir. Don’t understand, but no problem.  
  
Εχαμογέλασεν πάλε τζιαι ετράβησεν τον δρόμον του. Εκατάλαβεν ότι δεν είμαι το πρόσωπον που θα του φκάλει χαρκιά.  
  
Πέντε λεπτά πιο ύστερα ήρτεν πίσω. Άφηκεν μου έναν τριαντάφυλλον άσπρον.  
  
— This is you sir.  
— For you θέλεις να πεις.  
— Yes. For you sir. From me.  
  
Εξαναχαμογέλασεν, τζιαι εξανάφυεν. Στο καλό Rafigul τζαι έχω εμπιστοσύνη στην εμπορικήν πολυμήχανη σου φύση, τζιαι στην δύναμη του πόθου να δεις το μωρό σου. Ξέρω πως θα εύρεις τον τρόπο να τα καταφέρεις.  
  
Έβαλα το λευκό τζιαι το κότσσινο τρίαντάφυλλο μες το ποτήρι που το νερόν τζι εσυνέχισα το τσίππουρον μου περιμένοντας την Ζωή την Αθηναία που θα έφτανε σε μερικά λεπτά με το μετρό.
