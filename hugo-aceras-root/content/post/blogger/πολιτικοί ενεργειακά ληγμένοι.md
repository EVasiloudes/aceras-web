---
title: 'Πολιτικοί ενεργειακά ληγμένοι'
date: 2011-04-26T00:16:00.004+01:00
draft: false
url: 
tags:
  - Blogger Archive
categories: Παλιά
---

[![](https://blogger.googleusercontent.com/img/b/R29vZ2xl/AVvXsEiIxaTMuQvujVgQynWBqrh1TQjkqctvtcDQVNt3U1rJ4rg334YG_XLTjZm_YLwiZ94TdL1pwsUArJo6mlzXNyl3PopfI5KWo54ufNFFC3S5czaR2pMcyTAHwgj-iL39ZE1olxw4FlPRAZU/s320/averof-neofytou.jpg)](https://blogger.googleusercontent.com/img/b/R29vZ2xl/AVvXsEiIxaTMuQvujVgQynWBqrh1TQjkqctvtcDQVNt3U1rJ4rg334YG_XLTjZm_YLwiZ94TdL1pwsUArJo6mlzXNyl3PopfI5KWo54ufNFFC3S5czaR2pMcyTAHwgj-iL39ZE1olxw4FlPRAZU/s1600/averof-neofytou.jpg)  
  
Επιτρέπεται το 2011 κόμμαν που το παίζει σύχρονον τζιαι ευρωπαϊκόν να έχει αντιπρόεδρον που καπαρτίζει μπροστά που το Βόλβο του το 4WD τζιαι να κλαίεται ότι έβαλεν 70 λίτρα πεζίναν μέσα τζιαι επλήρωσεν 35 € φόρον; Τζιαι να ήταν τζιαι ο όποιοσδήποτε; Ήταν τζιαι πρώην υπουργός συγκοινωνιών!  
  
Ένας κοινωνικά ληγμένος είσαι Κύριε αντιπρόεδρε, πο τζιείνους που έρκουνται στην πρωτεύουσαν που το χωρκόν τους τζιαι νομίζουν ότι πκιάννουν αξίαν που το μάκρος του αυτοκινήτου που οδηγούν. Τι θέλεις 4Χ4, 4.8 μέτρα μάκρος, μιαν φάουσαν άλογα να κυκλοφοράς μες την χώραν τζιαι να την ρυπαίνεις με 9 λίτρα πετρόλαον που κρούζεις για κάθε 100 χμ που κόφκεις (15 αν εν της πεζίνας); Ποιάν ανάγκην σου εκπληρώνει τούτον το μηχάνημαν πέρα που το σιόου όφ ότι κάποιος εγίνης να σε καμαρώννουν οι δικοί σου που την Αρκάκαν;  
  
Ξέρεις το ότι αν όλος ο λαουτσίκος για τον οποίον κλαίεσαι εμπόρηεν να πληρώσει το τέρας που εγόρασες εσύ για να διακινείσαι, θα επάττηζεν ο τόπος τζιαι θα επνίετουν η Λευκωσία στο καυσαέριον; Ξέρεις το ότι αν ούλλη η ανθρωπότητα σου έμοιαζεν ήταν να κρεπάρει ο πλανήτης ήδη που τα τωρά;  
  
Κάθε τάγκιν που γεμώννεις κύριε αντιπρόεδρε, ξερνά το ρημάδιν σου 250 κιλά διοξείδιον του άνθρακα. Να τα φορτωθείς θέλει να κάμεις 5 γομάρκα για να τα σώσεις. (αλήθκεια πότε εσήκωσες εσού γομάριν;). Γεμώνεις το 4 φορές, ξερνά έναν τόνο. 35 € πον να πληρώσεις φόρον, όσον τζιαι ξοφλάς την ζημιάν που κάμνεις στον πλανήτην τζιαι στην πόλην σου. Έσιεις μούτρα να ζητάς τζιαι ρέστα ακόμα! Ένας φτανός τζιαι θρασύς ξημαρίστρας του περιβάλλοντος είσαι. Τίποτε άλλον.  
  
Φτανός διότι αν εσκέφτεσουν λλίον, ήσιαν να το κόψει ο νους σου ότι κάποιος που έσιει η πούγκα του να δώκει κάσς 100΄000 € να γοράσει αυτοκίνητον άμαν κλαίεται ότι έδωκεν 70€ για να βάλει πεζίναν εν έν διαφήμισην που κάμνει, γίνεται ρεζίλιν τζιαι δείχνει πόσον λλίος εν ο νους του να προκαλεί τζιείνους που υποτίθεται θέλει να προστατέψει. Αν είχεν πρόβλημαν Κύριε αντιπρόεδρε, σάιν κάμεις λλίον ισάφιν τζιαι να πιάεις αυτοκίνητον οικονομικόν, να δείξεις τζιαι του κόσμου τι είναι σύχρονη κουλτούρα του ευαίσθητου πολίτη. Εδώ ο Παπανδρέου τζιαι έπιασεν υβριδικόν.  
  
Θρασύς διότι κάμνεις πους αγωνιάς που εψήλωσεν η τιμή για έναν τάγκιν πεζίναν τζιαι που το δεκάλιρον που επλήρωννεν (ένας φτωχός που θέλεις να προστατεύσεις) πριν δέκα χρόνια να γεμώσει, πληρώνεις εσύ (που κρατάς δεκάδες σσιλιάδες ευρώ για να γοράσεις αυτοκίνητον της κάσιας) 70€ να γεμώσεις. Το χωραφούιν σου στην Αρκάκαν που επήαιννεν 5΄000 λίρες τότες δεν μας είπες πόσα πάει τωρά. Δεν μας είπες τζιαι πόσα θα πααίννει πον να κάμετε τζιαι αυτοκινητόδρομον Κτήμαν-Αρκάκα. Άτε σιόρ, τζιαι λλίον ισάφην. Είσαι τζιαι ψέφτης τζιόλας, διότι που τον τζιαιρόν που ήσουν υπουργός δεν άλλαξεν τίποτε στην φορολογίαν των καυσίμων. Τζιαι αν αλλάξει θα είναι οδηγία της ΕΕ που θέλει να αυξήσει τους φόρους για να μείωσει τες εκπομπές διοξειδίου του άνθρακα.  
  
Ξημαρίστρας του περιβάλλοντος είσαι διότι πέραν που την προσωπικήν ρύπανσην που δημιουργείς με το τανξ που επήες τζιαι γόρασες, τον τζιαιρόν που είσουν υπουργός τίποτε δεν έκαμες για να μειωθούν οι επιπτώσεις της διακίνησης πάνω στο περιβάλλον. Τα λεωφορεία εσυνεχίσαν να φειρνούν τζιαι καμία επένδυση δεν επροωθήθην. Ακόμα τζιαι σχολικά λεωφορεία πον το μίνιμουμ έπρεπεν να καρτερήσουμεν τον Τάσσον Παπαδόπουλλον για να δούμεν την ιδέαν να προχωρήσει. Νόμοι που διούν κίνητρα σε οικονομικά αυτοκίνητα πάλε επί Τάσσου αρκέψαν να θωρούν το φως. Υποδομή για δημόσιες μεταφορές δεν έγινεν καμία, ακόμα τζιαι το αεροδρόμιον δεν είχεν κάλυψην από λεωφορεία… Μια σκέτη μιζέρια. Εσυνέχισες την πολιτικήν της μονοκουλτούρας των αυτοκινητόδρομων που εξεκίνησεν επί Βασιλείου. Εγεμώσατε τότες τα όρη τζιαι τα παραρά με δρόμους με τριπλήν λωρίδαν τζιαι αφήκατε τα κέντρα των πόλεων να πνίουνται χωρίς καμιάν λύσην, χωρίς κανένα όραμαν για το κυκλοφοριακόν. Το όραμαν σου φαίνεται που το αυτοκίνητον που κυκλοφορείς.  
  
Θωρούμεν πας την γραφική παράστασην με την κατά κεφαλήν αύξησην της κατανάλωσης ενέργειας τζιαι στο πέρασμαν σου σαν υπουργός δεν εγίνην τίποτε. Ενώ είχαμεν σαν κράτος ξεπεράσει τα όρια της αειφορίας που το 85, εσού χαπάριν εν επήρες. Τι υπουργός ήσουν τζιαι δεν εθώρες ότι ο τόπος γίνεται ολοέναν τζιαι πκιο εξαρτημένος που το πετρόλαον; Τι όραμαν είσιες για την επεξάρτησην του τόπου που τους Αράπηες στους πέμπεις 10 με 20€ κάθε φοράν που γεμώννεις το τάγκιν σου;  
[![](https://blogger.googleusercontent.com/img/b/R29vZ2xl/AVvXsEi7CszdzfVjINKrwQaynUbnnek8E_exgnTSg9fnMjmOnEkjcd2Gt4VO7p5QN9cT0BhIYzx1-B0C77KxQZXdq-0w-tsDGsVqptV5LvZFSrRpIL_ZnOjuCdEgc4YQ3MR_DHYyAZ_hgl0lFp4/s320/Capture+d%25E2%2580%2599%25C3%25A9cran+2011-04-22+%25C3%25A0+12.43.48.png)](https://blogger.googleusercontent.com/img/b/R29vZ2xl/AVvXsEi7CszdzfVjINKrwQaynUbnnek8E_exgnTSg9fnMjmOnEkjcd2Gt4VO7p5QN9cT0BhIYzx1-B0C77KxQZXdq-0w-tsDGsVqptV5LvZFSrRpIL_ZnOjuCdEgc4YQ3MR_DHYyAZ_hgl0lFp4/s1600/Capture+d%25E2%2580%2599%25C3%25A9cran+2011-04-22+%25C3%25A0+12.43.48.png)##  
Σε άλλες χώρες της Ευρώπης οι νέοι άμαν δουν κρεβατωμένον κύριον να κυκλοφοράν με έτσι τανξ μες την πόλην κολλούν του αυτοκόλλητα «pollueur». Εσύ κρατείς το τζιαι κορτώννεις τζιαι νομίζεις τζιαι πους είσαι κάποιος.  
  
Ένας ληγμένος πολιτικός είσαι κύριε Αβέρωφ. Ζιεις ακόμα στην εποχήν του Μαυρέλλη τζιαι του Πρωτοπαπά ενώ είσαι στην εποχήν όπου ο κόσμος έχει ήδη κρούσει το μισόν απόθεμαν πετρελαίου τζιαι η κλιματική αλλαγή έχει αποδειχτεί τζιαι κηρυχτεί το νούμερον έναν πρόβλημαν του πλανήτη. Αντίς να φκεις σαν πρώην υπουργός συγκοινωνιών τζιαι σαν οραματιστής οικονομολόγος να μας εξηγήσεις τι προτείνεις για να αλλάξει πορείαν ο κόσμος τζιαι η οικονομία της εξάρτησης τζιαι της αδιέξοδης ρύπανσης###, έφκης να κλαψουρίσεις πως έδωκες 35 € της κυβέρνησης φόρους για την ρύπανσην που εδημιούργησες. Για την λίραν ξέρετε το δικόν σας ούλλοι σας. Αν δεν το εξέρετε άλλωστε δεν θα είσαστιν τζιειαμαί που είσασταν τζιαι να υποστηρίζετε αυτά που υποστηρίζετε.  
  
Η λίρα σου κύριε αντιπρόεδρε δεν θα αξίζει τίποτε σε έναν κόσμος πνιμένον μες την ρύπανσην τζιαι τες επιπτώσεις της κλιματικής αλλαγής.

  

\## _Στην γραφικήν παράστασην θωρούμεν την κατά κεφαλήν αύξησην της κατανάλωσης ενεργείας στην Κύπρον σύφφωνα με την International Energy Agency. Η Κύπρος εξεπέρασεν το όριον της βιοσιμότητας του πλανήτη το 1985 όταν ο κάθε Κύπριος καταναλώνει παραπάνω που 17΄500 κιλοβατώρες το χρόνον (κοινωνία των 2000 Βάτ). Μια ορθολογιστική αειφόρα ενεργειακή πολιτική θα πρέπει να επαναφέρει την υποδύναμην της κοινωνίας στα 2000 Βατ ανα κεφαλήν (17'500 κιλοβατώρες τον χρόνο) χωρίς να μειώσει την ανθρώπινη χαράν τζιαι ευημερίαν, χωρίς να δημιουργήσει περαιτέρω ανισότητες, χωρίς να διαλύσει, αντίθετα επιπλέον να ενισχίσει την οικονομίαν. Ποιόν σοβαρόν κόμμαν έχει έτσι όραμαν για στην Κύπρον; Ευτυχώς που αυτούς τους ττεμπερχανάες που έχουμεν θα τους το επιβάλει η Ευρώπη._

_\### Όποιος θέλει να γλυτώσει τα εβδομήντα Ευρώ, παρά να πάει σαν τον χάχαν να ππέσει μες την επικοινωνιακήν παγίδαν του κυρίου Αβέρωφ τζιαι να τον ηψηφίσει, μπορεί να πάρει έναν αυτοκίνητον τάξης Α τζιαι θα βάλλει κάτω που τα μισά. Αν έχει πραγματικά ανάγκην που 4Χ4 (αλήθκεια για τί;) μπορεί να πάρει έναν Σουζούκι Swift 1.2 GL 4X4 που καταναλώννει 5.5 λίτρα τα 100 ή έναν Τογιότα Urban Cruiser 1.4 D-4D 4X4 που καταναλώνει 4.9 λίτρα τα 100 ντίζελ (αντίς 9.5 τζιείνου που εθκιάλεξεν ο βουλευτής αφορολόγητον). Αν δεν το χρειάζεται, μπορεί να πιάσει έναν VW Polo 1.2 TDI CR Bluemotion δωδεκαρούιν 3.3 λίτρα τα 100 - ντίζελ, ή έναν Honda Jazz hybrid 4.5 λίτρα τα 100 - πεζίνα, ή ακόμα έναν SEAT ibiza, ή έναν Skoda Fabia 3.3 λίτρα τα εκατόν - ντίζελ, εάν είναι δεν για την πόλην που το θέλει τζιαι έχει έναν μωρόν (σαν το Κύριον Βουλευτάν) μπορεί να πάρει έναν Τογιότα IQ, έναν Σουζούκι Alto, έναν Νισσαν Pixo, όλα 4 λίτρα τα 100 - πεζίναν. Μπορεί για πολλές δε διαδρομές να πάρει τζιαι το λεωφορείον για 1 ευρουλάκιν ή το ποδήλατον για μηδέν. Την Σήμερον ημέραν πάεις με 2 ευρώ που την Χώρα στην Ορόκλινη θάλασσα τζι έρκεσαι._
