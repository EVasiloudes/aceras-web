---
title: '5 πραματα για μεναν'
date: 2007-03-08T23:38:00.000+01:00
draft: false
url: 
tags:
  - Blogger Archive
categories: Παλιά
---

Εσέντραρε μου η Βέριτυ τζαι σύμφωνα με τον κανονισμόν, πριν να περάσω την μάππαν σε άλλους 5 πρέπει να πω πέντε πράματα για μένα.  
  
1\. Ταράσσουν τα νεύρα μου όταν κάποιος δεν ισκέφτεται τους άλλους. Θυμώνω για παράδειγμα πολλά όταν πάω στον απόπατον, το χαρτίν έλειψεν, ο προηγούμενος δεν έβαλεν νέον ρολόν, ούλλοι λείπουν που έσσω τζαι πρέπει να εύρω λύσην.  
  
2\. Ευφραίνεται η ψυσιή μου να τσιμπουρώ με τες ώρες τα κουβαρούθκια του μαλιού που πας τα τρικά μου τζαι να τα καθαρίζω όπως τον πίθηκον.  
  
3\. Δεν μ΄αρέσκει ...  
  
Μα αλήθκεια τωρά, εν πράματα τούτα να τα γράφεις τζαι να τα βάλλεις πας το ίντερνετ να θκιαβάζουν οι άλλοι; Αλλάσσω κασέτταν.  
  
1\. Είμαι παλαιστίνιος πατέρας στη Λωρίδαν της Γάζας. Έχω θκιό μωρά, έναν γιον 12 χρονών τζαι μιαν κορούδαν 3 ½. Έχω μεγάλην ένιαν του μεγάλου άμπα τζαι κάμει καμιάν πελλάραν που σκολάννει που το σκολείον τζαι φαν μου τον λάχανον. Για παραπάνω λεπτομέρειες τσίλλα δαμέ.  
  
  
2\. Έκαμα τζαι έναν φεγγάριν Εβραίος στην Ευρώπην. Τες λεπτομέρειες θα σου τες πει η Έλλη Λαμπέτη που παίζει την Εβραίαν του Μπρεχτ αν τσιλλίσεις δαμαί. (κρατά 14 λεπτά).  
  

  
  
  
3\. Είμαι τζαι Τσιγγάνος στην Ρουμανία. Αν θέλεις να με δεις πως με θωρούν οι καθώς πρέπει άνθρωποι, εύρε τζαι δες την ταινίαν Latcho Drom. Τσίλλα δαμαί για να δεις τι φκάλλει το δοξάριν άμαν ο τσιγγάνος έσιει κέφιν.  
  
  
4\. Έκαμα τζαι Ρουμάνα καθαρίστρια, δούλα όπως ελάλεν τζαι η μαστόρισσα μου, στην Κύπρον. Επαντρεύτηκα με έναν αχαΐρευτον πογιατζιήν των αυτοκινήτων που μιάν πάει δουλειάν τζαι τρεις εν πάει. Δουλέυκω τζαι ταΐζω τον τζαι τούτον, τρώω τζαι καμπόσον ραφτίν τζαι έχω τζαι την στετέν του που νομίζοντας πως εν ιξέρω ελληνικά, λαλεί του μπροστά μου «μα εν τούτη η πουτάνα που ερωτεύτεις τζαι εκουβάλησες μας;» Πού να κάτσεις τωρά να λαλείς της γεροπετσιάς ότι η μεγάλη μου αντροπή δεν εν τι νομίζει το βρωμισμένον της μυαλόν, μα το ότι η μάνα μου, η οποία αγωνίζεται με τα δόγκια να μεν ιξαπολίσει το εθνικόν θέατρον τζαι να ξενιτευτεί τζαι τζείνη, νομίζει ότι δουλεύκω την δουλειά μου σαν χημικός μηχανικός σε μεγάλην εταιρίαν σε αυτήν την γην του θκιαόλου.  
  
5\. Είμαι Κυπραίος. Τα υπόλοιπα που ήταν να γράψω σας αφήνω να τα φανταστείται τζαι να τα γράψετε αν θέλετε στα κκόμεντς για να δούμεν αν ταιρκάζουν με τζείνα που σκέφτουμαι.  
  
  
  
Τωρά πρέπει να περάσω την μάππαν σε 5 άλλους. Θκιαλέω πρώτον το [Ηλίθιον Αγρινόν](http://hlithioagrino.blogspot.com/) του οποίου αγαπώ τα χρωματιστά λόγια. Δύο τον Φιρφιρήν που με εντυπωσιάζει με τον τρόπον που γράφει ιδίως μετά που τον [Κυπριακόν Τσελεμεντέ](http://xenihtikon.blogspot.com/2007/02/blog-post_15.html). Ρίχνω μπάλαν τζαι στον [Κουκουζέλην](http://kuk.blogspot.com/) που παραμένει για μένα ένα μυστήριο του οποίου κάθε ποστ έρκεται που τζιαμαί που δεν το περιμένεις. Τέσσερα στον [Ντί νζέϊ Μάον](http://djmagos.blogspot.com/) τον ανάρχαν τζαι πέντε στον το [Λέξι Πένηταν](http://pousounefkopoupaeis.blogspot.com/) με τον οποιον συνπάσχω που διχοτομείται η Κύπρος τζαι που η αριστερά βουρά πο πίσω που τους τραούλλους ψία τζαι τρέσιεται.  
  
Βεριτυ σου υποσχέθηκα παραμύθι. Ετοιμάζω τους «έρωτες του υμενόφτερου». Εγράφτην εις το χαρτίν. Αγωνίζουμαι τωρά με τα τεχνικά.
