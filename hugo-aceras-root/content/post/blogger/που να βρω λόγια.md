---
title: 'Που να βρω λόγια'
date: 2008-11-26T23:07:00.003+01:00
draft: false
url: 
tags:
  - Blogger Archive
categories: Παλιά
---

Στες 30 εν η μέρα ενάντια στην βίαν κατά της γεναίκας. Στοιχεία για τους αριθμούς των γεναικών τζιαι των μωρών που στενάζουν κάτω που το καθεστώς της ενδοοικογενειακής βίας θα έβρετε στης [rose.](http://bluerose-rose.blogspot.com/) Τα πλάσματα που προσπαθούν να σπάσουν την σιωπήν της ανοχής τζιαι της ενοχής αξίζουν επαίνου. Δεν είναι εύκολον πράμαν. Όποιος δεν συμφωνά με αυτά τα πράματα πρέπει να μιλήσει.

  

Να μιλήσεις.

  

Μα που να βρεις όμως λόγια να γράψεις τον πόνον του μωρού, που κρυμμένον πουκάτω που την καρκόλαν τρέμοντας που τον φόον του, θωρεί την μάναν του να τες τρώει;  

  

Πού να βρεις λόγια να το καθυσηχάσεις που τες ενοχές που το βασανίζουν επειδή νώθει αδύναμον να ποσπάσει που τα σιαίρκα του άγριου το πλάσμαν που αγαπά παραπάνω στον κόσμον;

  

Που να βρεις λόγια να του δώκεις μιαν ανάσαν αέραν που πνίεται που το άδικον, όταν η ίδια μάνα του, που την προηγούμενην ήταν θύμαν του πατέρα, ξισπά τζαι φκάλλει τα ποθυμένα της πας το αδύναμον τζιαι τρυφερόν κορμούιν του, το οποίον συνάει τες ττοππουζιές επειδή... "κάμνει πελλάρες";

  

Που να βρεις λόγια να πεις τον τρόμον που νώθει η κορούα όταν ο τζιύρης της, ο θείος της, ο δάσκαλος της, ο γείτος της, ποταβρίζει την ξιμαρισμένην του την ξερούκλαν να της ιντζισει πας το βυζίν που μόλις εφάνην πας το εφηβικόν κορμιν;

  

Που να βρεις λόγια να γράψεις την αγωνίαν του αγοριού ή της κορούας που εβρέθην πάλε μόνον του τζιαι απροστάτευτον μαζίν του άλλου, ο οποίος μάσιεται να ανοίξει την βρακοθυλιάν του τζιαι να το δολοφονίσει ακόμα μιαν φοράν;

  

Που να βρεις λόγια να γράψεις την πίκραν που νώθει να πνίει την κορούαν άμαν ο συνήγορος του βιαστή της προσπαθεί να την πείσει ότι τζιείνη φταίει;

  

Πού να βρεις λόγια να συνεφέρεις την όμορφην κοπέλλαν που τα έχει εντελώς χαμένα μη  ξέροντας πως να διαφύγει που τα ψυχολογικά βασανιστήρια στα οποία την υποβάλλει μια θεόπελλη τζιαι ταραμένη μάνα που της κόφκει τα φτερά τζιαι την εμποδίζει να αξιωθεί να νώσει γεναίκα άμπα τζιαι "της φάει της το βασίλειον" της μάταιης δικής της χαμένης νιότης;

  

Που να βρεις λόγια να πεις του μωρού ζήσε, τζιαι η μάμμα σου δεν έσιει τίποτε τζιαι δεν θα πεθάνει όπως σε πελεκά κάθε μέρα, λέοντας του ότι τάχα την έσπασες. Να του πείς ότι άμαν οι ενήληκες ισπάζουν εν δικόν τους πρόβλημαν τζιαι όχι των μωρών τους. 

  

Που να βρεις λόγια να δώκεις δύναμην στην κοπελιάν που θωρεί να πλησιάζει η ώρα πον να σκολάσει ο άλλος τζιαι να την υποβάλει σε άλλον έναν εξευτελισμόν;

  

Όσα δεν λέγονται με τα λόγια, μπορεί ίσως [να ειπωθούν καλλύττερα με πορείες](http://bluerose-rose.blogspot.com/)
