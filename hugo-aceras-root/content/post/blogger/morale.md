---
title: 'Morale'
date: 2012-11-03T21:55:00.001+01:00
draft: false
url: 
tags:
  - Blogger Archive
categories: Παλιά
---

[![](https://blogger.googleusercontent.com/img/b/R29vZ2xl/AVvXsEhH9lSYckdW8nSIk7FQZxMU7S8-VrebmhXT4ar-M70CQhjAcssNyvMhClNGwdPPJhy4h3RRJrpvgrqmqrbyEsOsIsndnqlp05wUBeC7YYz5NNuwKV720UPCiS0wGp9X2FFRbtHDhXSzwjY/s320/konn.png)](https://blogger.googleusercontent.com/img/b/R29vZ2xl/AVvXsEhH9lSYckdW8nSIk7FQZxMU7S8-VrebmhXT4ar-M70CQhjAcssNyvMhClNGwdPPJhy4h3RRJrpvgrqmqrbyEsOsIsndnqlp05wUBeC7YYz5NNuwKV720UPCiS0wGp9X2FFRbtHDhXSzwjY/s1600/konn.png)

  

Η αγορά εκατάντησεν τες ηθικές αξίες όπως τα κόνναρα. Κανένας δεν διά πκιον μπακκίραν διοτι δεν έχουν οικονομικήν αξίαν πλέον για κανέναν. Πελάτες πκιον γιοκ. Τους αθρώπους τους ταΐζει πλέον το εμπόριον. Ότι δεν είναι εμπόρευμαν δεν έχει λόγον να υπάρχει.

  

Έκοψα Κύπρον Οχτώβρην τζιαιρόν. Όσον εμαράζωσα που τον βρώμον που έφκαιννεν που το στόμαν των αθρώπων όποτε αννοίαν το στόμαν τους να μιλήσουν αποχτηνωμένοι που την πρέζαν του χρήματος, τόσον εχάρηκα που έπιασα την τσεντούν μου τζιαι μιαν κουταλούν αλουμίνιαν τζιαι πήα τζιαι γέμωσα την κόνναρα που τες παλλούρες που δεν υποστήκαν ακόμα χημικήν εξόντωσην.

  

Τα κόνναρα δεν είναι μόνον η χαρά μου εμέναν, που μου γλυκανίσκουν το δόντιν μου· είναι τζιαι η χαρά του περτιτζιού, του λαού, του αρουραίου, του κατσόσιοιρου, που έχουν αφθονίαν φαίν μέχρι τον Νιόβρην. Που θα κάμουν ζεύκιν τζιαι θα συνάξουν δύναμην να φκάλουν τον σιειμώναν αν δεν τους φάει στοτσιά με σκάγια, παγίδα αθρώπου, χημικόν δηλητήριον, λάστιχον αυτοκινήτου...

  

Σήμερα έφαα κοτσσινοκόλοκον της ασημόκολλας, σκέττον του φούρνου, με συνοδείαν κόνναρα που έφερα που τον τόπον μου. Έτρωα το τζιαι νέσταιννεν, τζι έκαμνεν με να σκέφτουμαι τους αθρώπους που υποφέρουν όπως εγιώ, που η ηθική στον νέον κόσμον της αγοράς δεν πάει ούτε θκυό ριάλλια. Δεν πάει ούτε όσα επήαιννεν έναν φεντζιανούιν κόνναρα τον τζιαιρόν που ήμουν μιτσής.

  

Αν δεν εφοούμουν τι τέρατα γίνουνται οι αθρώποι σε περίοδον κρίσης τζιαι ανασφάλειας, θα εσιαίρουμουν να θωρώ να καταποντίζεται ο κόσμος που μας εβάλαν τζιαι χτίσαμεν οι Αμερικάνοι τζιαι οι πρώην δυτικοευρωπαίοι αποικιοκράτες μας για να επεχτίνουν την αγοράν τους. Επουλήσαν μας βερεσιέ τα προϊόντα τους τό ναν αλλό ναν, τζιαι ήρταν στο ύστερον να θέλουν ότι έχουμεν τζιαι δεν έχουμεν για να τους τα ξαναπληρώσουμεν. Τουλάχιστον όσον τζιαιρόν οι δικοί μας κατζιοί τζιαι οι δικοί μας άρπαγες ήταν εθισμένοι με το ναρκωτικόν της λίρας ή του Ευρό τζι εβουρούσαν απού φάει-φάει eikonikon χρήμαν, αφήνναν μας ήσυχους να ζιούμεν ελεύθερα στο περιθώριον του μίζερου κόσμου τους τζιαι να σιαιρούμαστιν με τα κόνναρα.

  

Τώρα να δούμεν σε είντα κόσμον εν να ζήσουμεν όταν τούτος που ξέρουμεν δεν θα υπάρχει.
