---
title: 'Γλύψε να σου περάσει η φαντασιά'
date: 2010-05-08T22:15:00.000+01:00
draft: false
url: 
tags:
  - Blogger Archive
categories: Παλιά
---

Άμαν είσαι μακρυά που κάτι π΄αγαπάς, πιάννει σε ώρες-ώρες μια νοσταλγία που δεν την κάμνεις καλά. Ώς που σκέφτεσαι την αγαπημένην αίσθηση τόσον ο πόθος της μεγαλώννει. Στην αρκήν ο πόθος εν γλυτζιής. Ύστερα όμως πονεί, τζιαι αν δεν τον κουμαντάρεις μπορεί τζιαι να σε πελλάνει.

  

Οι στετάες είναι πάντα πηγή σοφίας τζιαι έμπνευσης. Αγάπης τζιαι ασφάλειας θα έλεα. Άμαν έθελα τίποτε πον έμπορα να το χω, για παράδειγμαν έναν παγωτόν τριαντάφυλλο του Σαββούλλη, εδίαν μου κάτι άλλον, ας πούμεν μιαν κουφέτταν πορτοκκαλιάν της αφρόζας με τες ρίγες, τζιαι ελάλεν μου, έλα, γλύψε την τούτην γιέ μου να γλυκάνει το δόντιν σου να σου περάσει η φαντασιά.

  

Προχτές ήμουν μόνος μου τζια εσκέφτουμουν την ανατολικήν Μεσόγειο. Έθελα τζιαι ζάχαρη. Ζάχαρην εν πολλογοράζουμεν τζιαι έτυχεν να μεν έχω. Μέλιν εν το ετράβαν η όρεξη μου. Θέλεις εν ο πόθος, θέλεις εν η μεσογειακή ενέργεια, έδωκεν τ΄αμμάτιν μου πας την ποτσούν με το τερατσόμελον.

  
[![](https://blogger.googleusercontent.com/img/b/R29vZ2xl/AVvXsEht9KOhdXCHfYgIBHmmviN1ZksFkac5cqoemW0C8ZqeOTqLTi7VOMfeln7nHXm08iyiKIGOthYDIG2UNdP0Vc3qMCMBwKwt6yZL1I4I-fG4x48gIChBaTaMToTEKbrZWrz8jW1sKSt_KVs/s400/Capture+d%E2%80%99%C3%A9cran+2010-05-08+%C3%A0+20.51.28.png)](https://blogger.googleusercontent.com/img/b/R29vZ2xl/AVvXsEht9KOhdXCHfYgIBHmmviN1ZksFkac5cqoemW0C8ZqeOTqLTi7VOMfeln7nHXm08iyiKIGOthYDIG2UNdP0Vc3qMCMBwKwt6yZL1I4I-fG4x48gIChBaTaMToTEKbrZWrz8jW1sKSt_KVs/s1600/Capture+d%E2%80%99%C3%A9cran+2010-05-08+%C3%A0+20.51.28.png)  

Έπιασα 100 ml τερατσόμελον τζιαι έναν ποτήριν νερόν τζιαι έβαλα το μες την μαειρισσούν.

  

Έβαλα τζαι μιαν κουταλιάν κονφλάου (corn flower) τζιαι έβαλα τα να βράσουν

  
[![](https://blogger.googleusercontent.com/img/b/R29vZ2xl/AVvXsEgqoVHUPZDpp5T1_N7a37O7pvPBiFUDjTXqhC1B-p3XMCLdwLFUNCfWnpiXSBK3zxzksjSv7SHkYoLg2XMBMTenBn2J8QYWPaZf3l8Czdxv-MBeZmfz5r1RcsS4z8XMvQH0N-aYQsRHAAw/s400/Capture+d%E2%80%99%C3%A9cran+2010-05-08+%C3%A0+20.52.17.png)](https://blogger.googleusercontent.com/img/b/R29vZ2xl/AVvXsEgqoVHUPZDpp5T1_N7a37O7pvPBiFUDjTXqhC1B-p3XMCLdwLFUNCfWnpiXSBK3zxzksjSv7SHkYoLg2XMBMTenBn2J8QYWPaZf3l8Czdxv-MBeZmfz5r1RcsS4z8XMvQH0N-aYQsRHAAw/s1600/Capture+d%E2%80%99%C3%A9cran+2010-05-08+%C3%A0+20.52.17.png)  

  

άμα εχογλάσαν έβαλα τζιαι λλία μακαρουνούθκια φρέσκα τριν τζιαι έβρασα τα για 2 λεπτά

  

το σορόππιν εγίνην σσιλαρούιν τζιαι το παρασκεύασμαν έμοιαζεν με τα τερτζιελλούθκια που έκαμνεν η στετέ μου η χατζιήνα

  
[![](https://blogger.googleusercontent.com/img/b/R29vZ2xl/AVvXsEhcBN6Rxt38QxAVZogB_wNMQMWKOufgb_z9lRjmRpTaZrYvZH5pokftk8eSbISLonCVh9BkY2MZVDfz4p6zQCs5rBLuNkjEn_8yoyYMnUFEgPSGK7WGI1777QarpPYM2mGK_ptvZ2IMGX4/s400/Capture+d%E2%80%99%C3%A9cran+2010-05-08+%C3%A0+20.52.46.png)](https://blogger.googleusercontent.com/img/b/R29vZ2xl/AVvXsEhcBN6Rxt38QxAVZogB_wNMQMWKOufgb_z9lRjmRpTaZrYvZH5pokftk8eSbISLonCVh9BkY2MZVDfz4p6zQCs5rBLuNkjEn_8yoyYMnUFEgPSGK7WGI1777QarpPYM2mGK_ptvZ2IMGX4/s1600/Capture+d%E2%80%99%C3%A9cran+2010-05-08+%C3%A0+20.52.46.png)  

  

Έκατσα τζιαι έφαα τα, τζιαι στο τέλος είπα: άτε, γλύψε τζιαι τον κώλο της μαείρισσας να σου περάσει η φαντασιά.
