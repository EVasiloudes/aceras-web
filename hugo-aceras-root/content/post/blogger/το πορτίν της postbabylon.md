---
title: 'Το πορτίν της Postbabylon'
date: 2011-02-28T23:06:00.004+01:00
draft: false
url: 
tags:
  - Blogger Archive
categories: Παλιά
---

Πριν να θκαβάσεις αυτήν την ανάρτησην θέλει πριρέκκουιζιτ. Πρέπει [να κάμεις τσιλ εδώ για να θκιαβάσεις την ανάρτησην της Post Babylon](http://post-babylon.blogspot.com/2010/02/love-is-in-air.html) περί ιδιοτήτων του γέλαρμασι. Αλλιώς το κείμενον δεν έχει νόημαν.

  

  

[![](https://blogger.googleusercontent.com/img/b/R29vZ2xl/AVvXsEjX2SyxF4s6e1-jyQJfrdc2srXWQUeI6vnsmzKrlht4VpDTp_yQcdvTXWW_6aCfuAFA63jUqsBkeXT2fvImqc5__iCvOrfk-SOy5Hfx4rijRwXK8tXQfcsIN-DAGgtcgd4pwg8mX7Z-6Dc/s320/Capture+d%25E2%2580%2599%25C3%25A9cran+2011-02-27+%25C3%25A0+22.35.51.png)](https://blogger.googleusercontent.com/img/b/R29vZ2xl/AVvXsEjX2SyxF4s6e1-jyQJfrdc2srXWQUeI6vnsmzKrlht4VpDTp_yQcdvTXWW_6aCfuAFA63jUqsBkeXT2fvImqc5__iCvOrfk-SOy5Hfx4rijRwXK8tXQfcsIN-DAGgtcgd4pwg8mX7Z-6Dc/s1600/Capture+d%25E2%2580%2599%25C3%25A9cran+2011-02-27+%25C3%25A0+22.35.51.png)  

  

Σήμμερα έφαα την δεύτερην δόση γέλαρμασι που έκαμα με [την συνταγή που έβαλα εχτές στα ιστομαγειρέματα](http://istomageiremata.blogspot.com/2011/02/blog-post_8782.html), αλλά "ντίαρ αναγνώστερ" θα έλεγεν τζιαι η ντίαρ Post Babylon δεν εφάρμοσα την συμβουλήν που έγραψα στο κάτω-κάτω μέρος της ανάρτησης για αποφυγήν κάθε κοινωνικής υποχρέωσης. Η επαγγελματική συνάντηση εκράτησεν τρείς ώρες αντί μιαν που επροβλέπετουν τζιαι φαντάζεστε το μέγεθος του προβλήματος. Η φάση που δεν έβαλα το αφκολέμονο φυστουκόζουμον μες το ψυγείον τζιαι παρόλον που είχεν καλή γεύσην μάλλον πρέπει να έκοψεν, διότι ένοιωθα να με πιάννουν τζιαι τα κοψίματα, την ίδιαν ώραν που το πορτοκολόκασον εμετατράπην σε μη ευγενές αέριον. Όταν ετέλειωσεν επιτέλους η συνάντηση, έπιασα το αυτοκίνητον τζιαι, άρον-άρον για το σπίτι.

  

Ε το λοιπόν, όταν μου έτυχεν αυτόν που μου έτυχεν, εσταμάτησα το αυτοκίνητον τζιαι έκλαια μόνος μου που το γέλιος: Στην προσπάθειαν μου να χειριστώ εντέχνως την πίεσην που εδημιούργησεν η συγχρονη δράση του πορτοκολόκασου τζιαι του κομμένου αφκολέμονου προσπαθώνας να αφήσω προσεκτικά την πίεσην των αερίων να εκτονωθεί, επάτησα αυτόματα ασυναίσθητα το κλάτς!!

  

Με κλάτς ή με πεζίναν, η απόλαυση πάντως ήταν η γνωστή άμαν κόψεις μόνος σου τζιαι το σώμαν κάμνει τζιείνον που θέλει χωρίς αντροπές τζιαι σικκίρτισμαν.

  

Το γεγονός τούτον έκαμεν με να σκεφτώ ξανά το ερώτημαν της PostBabylon.

  

Αξίζει η γλύκα τούτης της άνεσης να βάλεις σε ρίσκον έναν έρωταν; Γιατί κακά τα ψέματα αγαπητοί μου φίλοι, άπαξ τζιαι έκλασες της αγάπης, σκουλίζει τον έρωταν τζιαι πάει τζιαι δεν ηξανάρκεται. Τίποτα δεν είναι ξανά όπως πριν. Άλλον να αγαπάς τον φίλον σου τζιαι άλλον τον θεόν σου. Του θεού δεν του κλάννεις. Είναι ζήτημαν ελάχιστης απόστασης διαβίωσης. Τζιαι μην πείτε ότι δεν γίνεται. Μια ζωήν δεν έκλασα της μάνας μου τζιαι του τζιυρού μου τζιαι επιβίωσα.

  

Έσιει τζιαι άλλες περιστάσεις που πρέπει να προσέχεις τες αποστάσεις.

  

\- Αν ο μάστρος σου σου μιλά στον πληθυντικόν, μην το γυρίσεις στον εννικόν. Μακρά τζιαι φίλοι. Κανένας δεν μπορεί να σε ξητιμάσει ούτε να σου θυμωθεί στον πληθυντικόν.

  

\- Αν ο καλλύττερος σου φίλος ή φίλη σου προτείνει να πάτε οικογενειακώς με συζύγους, τέκνα τζιαι συνοπαρτζιές ταξίδιν τρεις εφτομάδες, μην ενθουσιαστείς τζιαι πεις απερίσκεφτα ναι. Όταν θα ανακαλύψεις αυτά που δεν μπορεί να κρύψει ο άλλος για τρεις ολόκληρες εφτομάδες, η φιλία μπορεί να κρούσει σαν τον έρωταν που τον έκρουσεν ο πόρτος.

  

\- Αν ζεις στο εξωτερικόν τζιαι επεθύμησες την μάμμαν σου ή τον παπάκιν σου, κάλες τους, αλλά πρόσεξε την διάρκειαν. Η δεύτερη φορά πον να ζήσεις μιαν ημέραν της εφτομάδας με κάποιον καλεσμένον, έστω τζιαι αν είναι οι γονιοί που τόσον επεθύμησες, είναι σαν το φαίν το ξαναβρασμένον. Μπορεί τζιαι να κόψει σαν το αφκολέμονον μου.

  

\- Αν άντεξες τζιαι δεν έκλασες του μεγάλου σου έρωτα τζιαι δεν εκαταντήσατε ήδη συζύγοι, φίλοι, αδερφάκα, συντρόφοι, ή ξέρω γω τι, πρόσεχε από άλλου είδους οικειότητες. Δεν αρωτάς για τες παλιές αγάπες. Τζιαι αν σου έφυεν τζιαι είπες για τες δικές σου, κόψε το ως δαμαί. Οι λεπτομέρειες τζιαι το πολλύν λιβάνισμαν καταντά ακριβώς το ίδιον πράμαν με τον πόρτον. Έκλασες χωρίς να κλάσεις, τζιαι τον έρωταν ορτσάρει τον τζιαι πάει.

  

\- Αν είσαι κορούδα μην συγκρίνεις τον εαυτόν σου με τον πρώτον έρωταν του έρωτα σου. Το να συγκριθείς με την μάμμαν του, θα νοιώσεις φοβερά άσσιημα τζιαι μπαίννεις σε οικιότητες τζιαι περιπέτειες τύπου πορτοκολόκασον. Το ίδιον ισχύει αν είσαι αγόριν. Κράτα αποστάσεις που τον παπάν της (εκτός που αν είσαι ο Διάσπορος, οπόταν κράτα αποστάσεις που την μάμμαν της).

  

Θέλεις να μείνεις επαγγελματίας, φίλος, ερωτευμένος; Κράτα απόστασην: ΟΥ ΚΛΑΣΕΙΣ τζαι ΠΟΡΤΟΚΟΛΟΚΑΣΟΝ ΟΥ ΚΑΤΑΝΑΛΩΣΕΙΣ. Τρώεις μόνον άμαν είσαι μόνος σου.

  

Τζιαι πρόσεχε χά!! Άπαξ τζι΄εχάμνησες τον, δεν μπορ΄α τον ρουφήσεις πίσω. Ατε-άτε να μεν κρούσει την μαγείαν της σχέσης που την πρώτην τζιαι να ξηαστεί με τον τζιαιρόν, οπόταν είσαι τυχερός τζιαι μεινίσκει σου μια δεύτερη ευκαιρία.
