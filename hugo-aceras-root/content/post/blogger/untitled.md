---
title: 'Untitled'
date: 2007-05-27T20:58:00.000+01:00
draft: false
url: 
tags: 
- φκιορούθκια
tags:
  - Blogger Archive
categories: Παλιά
---

Αυτή η ιστορία εν συνέχεια της τζείνης που έγραψα τον Απρίλην. Εξανάκαμα τον περίπατον όπου εφωτογράφισα πριν ένα μήνα το tussilago farfara για να δω πως εξελίχτηκεν. Αν δεν αντινάξετε το [προηγούμενο σεντόνι](http://acerasanthropophorum.blogspot.com/2007/05/blog-post.html), ίσως να μεν καταλάβετε ούλλα ότι λαλεί τούτον.  
  
Για αυτούς που δεν εθκιαβάσαν το προηγούμενον, βάλλω μόνον τη φωτογραφίαν του φυτού που εν υπεύθυνον όι μόνον για τα δκυο τελευταία πποστ, μα τζαι για πολλά άλλα πιο σοβαρά για τα οποία θα γράψω στο επόμενο.  
  
[![](https://blogger.googleusercontent.com/img/b/R29vZ2xl/AVvXsEg0SIK3P0j4ArOwTad0hOfM89JY7riw0ZuOsk7K56dTRma4Z-GJ3_6ts_cNB4Loe75_oNv8uS6WdbSQCv_3BiTn23Hcmy3ewi5bRamwyQqj4rWpfSBBJa3iU5mYkQ37YFSZw676mIMT-Gs/s400/DSCN9557-01.jpg)](https://blogger.googleusercontent.com/img/b/R29vZ2xl/AVvXsEg0SIK3P0j4ArOwTad0hOfM89JY7riw0ZuOsk7K56dTRma4Z-GJ3_6ts_cNB4Loe75_oNv8uS6WdbSQCv_3BiTn23Hcmy3ewi5bRamwyQqj4rWpfSBBJa3iU5mYkQ37YFSZw676mIMT-Gs/s1600-h/DSCN9557-01.jpg)  
  
Η γαουροπαθκιά λοιπόν άμαν τελειώσει την μεταεφηβίαν όπου στολίζεται τζαι κορτώννει για να τραβήσει την προσοχήν της κάθε ζωντανής ύπαρξης που μπορεί να της δώσει ένα σιαίριν να κάμει επικονίασην, παιρνά σε διαφορετικόν στάδιον ηλικίας. Εν κάτι σαν τους απόφοιτους των πανεπιστημίων μόλις επιάσαν το δίπλωμαν τους τζαι εκοστερκάσαν γκόμεναν η γκόμενον ή σαν τους χτιστάες, τους καλουψιήες, τους σιεράες, τες ράφτενες, τες κωμμότριες, που εν εν πιον τσιουρακκούθκια, ήβραν δουλειάν καλήν τζαι χαρτώννουνται. Πρώτος στόχος σε αυτόν το στάδιον δεν είναι λοιπόν να κινήσει την προσοχήν. Επικεντρώνεται στην παραγωγήν. Η Γαουροπαθκιά δεν μοιάζει πια με το ανέμελον κοριτσάκιν που κρούζει καρκιές, ούτε τζαι με τον καβλάντην λεβέντην που επίσεις κρούζει καρκιές. Συμμαζεύκεται. Έναν μήναν μετά την πρώτην φωτογραφίαν να τι απόγινεν.  
  
[![](https://blogger.googleusercontent.com/img/b/R29vZ2xl/AVvXsEjmkdL1rnJbUF4fKLt45TFh5Tn_iptGDtvNyg85l2gir-3hldBdM_jFC2DTUIi09KGoGzeyO3ehvQL0ve8J1na4GHbaoJIVm9bQAez-IFDUAAV9fBgDKnlCnKKJDHhFYH4lOs9f0gnlRx0/s400/DSCN9593-01.jpg)](https://blogger.googleusercontent.com/img/b/R29vZ2xl/AVvXsEjmkdL1rnJbUF4fKLt45TFh5Tn_iptGDtvNyg85l2gir-3hldBdM_jFC2DTUIi09KGoGzeyO3ehvQL0ve8J1na4GHbaoJIVm9bQAez-IFDUAAV9fBgDKnlCnKKJDHhFYH4lOs9f0gnlRx0/s1600-h/DSCN9593-01.jpg)  
  
Εκατσούνωσεν όπως κατσουνώννουν οι απόφοιτοι που σφίγγουνται να παράξουν δουλειάν, μάστερ, δοχτοράτα, καριέρα σε επιχείρησην, ανέλιξην στο δημόσιον. Εκατσούνωσεν όπως κατσουνώνουν τζαι οι τεχνίτες να συνάξουν λίρες. Δως του δουλειάν στες σκαλωσιές τζαι στα συνεργεία να κόφκεται η μέση τους, στα εστιατόρια να πρίσσιουνται τα πόθκια τους κουβαλώντας πιάτα τζαι ποτά, στα γραφεία να ξιμμαθκιάζουνται μπροστά στες οθόνες. Η γαουροπαθκιά πρέπει να παράξει τζαι τζείνη. Κατσουνώνει για να για να παράξει καλλύττερα. Ξιχάννει την ομορκιάν της πιλέ.  
  
Άμαν τελειώσει τζαι τούτη η φάση της ζωής προετοιμάζεται για την επόμενην:  
  
[![](https://blogger.googleusercontent.com/img/b/R29vZ2xl/AVvXsEiY4GYogVIdLy3a0HmW3LvS12V8gAcskY_8dlmiiuuYu0hTd0s1dcFaj4zj0sPv5tDLA4esnK16JVpc_QuKq6whGUaephzux_r1DGn3KZlHRMU6exltB4qKfDklULeIVQCaERFwsBBDRVY/s400/DSCN9592-01.jpg)](https://blogger.googleusercontent.com/img/b/R29vZ2xl/AVvXsEiY4GYogVIdLy3a0HmW3LvS12V8gAcskY_8dlmiiuuYu0hTd0s1dcFaj4zj0sPv5tDLA4esnK16JVpc_QuKq6whGUaephzux_r1DGn3KZlHRMU6exltB4qKfDklULeIVQCaERFwsBBDRVY/s1600-h/DSCN9592-01.jpg)  
  
Είναι σαν να σηκώνει την τζαιφαλήν της πάνω τζαι να λαλεί κανεί, αρκετά έδωσα ! Εγώ θα έλεα ότι έν έχασεν καν που την ομορκιάν της. Απλά εν μια άλλη ομορκιά. Για αυτήν το να κινήσει την προσοχήν δεν είναι πλέον ζήτημαν επιβίωσης. Τωρά που ενίωσεν τους σπόρους της προετοιμάζεται να ανοίξει ξανά να τους αφήσει να φύουν, να πετήσουν μακριά, να παν αλλού να διαιωνίσουν το είδος.  
  
[![](https://blogger.googleusercontent.com/img/b/R29vZ2xl/AVvXsEizuiua988LS667BdOrHQIbHsTlD1PIxDD4OBH3MHHSm1E4iZqAVmPG2mkgUUqyyNTa6JlEfi7rEUxXiAsNBSJJefJomxqtR8OTlV4PKtXhsHNjeMeCPAKkicGADMs0MfsxV6CA1wvccCg/s400/DSCN9597-01.jpg)](https://blogger.googleusercontent.com/img/b/R29vZ2xl/AVvXsEizuiua988LS667BdOrHQIbHsTlD1PIxDD4OBH3MHHSm1E4iZqAVmPG2mkgUUqyyNTa6JlEfi7rEUxXiAsNBSJJefJomxqtR8OTlV4PKtXhsHNjeMeCPAKkicGADMs0MfsxV6CA1wvccCg/s1600-h/DSCN9597-01.jpg)  
  
Ακόμα τζαι σε αυτή την ηλικίαν η γαουροπαθκιά εν όμορφη.  
  
[![](https://blogger.googleusercontent.com/img/b/R29vZ2xl/AVvXsEhaB3gS_5tXF5BLEF5otjjcOpyLuM1qWUEsXcVxcyaaauvHit2PnfG9-eStv52VM3Is-Q5BWq5UKbWzeky3rDJ4US3pdKn8AAWElL4RvGo8BdzYABy25MI69Pp4vh_kwRpRHNxvQLNn92U/s400/DSCN9595-01.jpg)](https://blogger.googleusercontent.com/img/b/R29vZ2xl/AVvXsEhaB3gS_5tXF5BLEF5otjjcOpyLuM1qWUEsXcVxcyaaauvHit2PnfG9-eStv52VM3Is-Q5BWq5UKbWzeky3rDJ4US3pdKn8AAWElL4RvGo8BdzYABy25MI69Pp4vh_kwRpRHNxvQLNn92U/s1600-h/DSCN9595-01.jpg)  
  
  
Τζαι η γαουροπαθκιά το ξέρει ότι εν όμορφη για αυτόν δε φακκά πενιάν για την ομορκιάν. Όι σαν τους χαντούς τους αθρώπους που δεν σηκώνουν αλλαγήν εις την εμφάνισην τους τζαι κάθε φοράν που ο χρόνος τους αλλάσσει ππεύτουν σε κατάθληψην. Η γαουροπαθκιά έσιει 1 μήναν ζωήν, τζαι πρέπει να την ιζήσει. Εν έσιει ώραν τζαι ενέργειαν να σπαταλά σε μάυρες σκέψεις.  
  
Παρεμπιπτόντως, δίπλα που τη γαουροπαθκιάν που ετοιμάζετουν να πεθάνει ήβρα τζαι θκυο σπορούθκια δεντρών που μάχουνταν να βλαστήσουν.  
  
[![](https://blogger.googleusercontent.com/img/b/R29vZ2xl/AVvXsEjr52qHTl7TDvcruxlEJGn8CZl-4CO47XGbf7LXTRsE_S0kVFyC1lqD_XeI75A0gzgluSEHnTkJNUO9qls1ZQZf6vaQKODfeh6Tq9iSSHDYx2psu0YEeRQZ7y4SBoePDsPPE4WDHoNnz1w/s400/DSCN9608-01.jpg)](https://blogger.googleusercontent.com/img/b/R29vZ2xl/AVvXsEjr52qHTl7TDvcruxlEJGn8CZl-4CO47XGbf7LXTRsE_S0kVFyC1lqD_XeI75A0gzgluSEHnTkJNUO9qls1ZQZf6vaQKODfeh6Tq9iSSHDYx2psu0YEeRQZ7y4SBoePDsPPE4WDHoNnz1w/s1600-h/DSCN9608-01.jpg)  
[![](https://blogger.googleusercontent.com/img/b/R29vZ2xl/AVvXsEhfrSoIGtsWN6tX76DP22nEOPfGKoYs3sfxmDZN1ZxYGDL9azaq4nj1LWjppgNJAugmucuFBMz26T476f6ice874JE8EajM3dtgUP8tUQUTG4cGLh8Nr1RS7UuVJumt-DrKSrPKjexvLAE/s400/DSCN9609-01.jpg)](https://blogger.googleusercontent.com/img/b/R29vZ2xl/AVvXsEhfrSoIGtsWN6tX76DP22nEOPfGKoYs3sfxmDZN1ZxYGDL9azaq4nj1LWjppgNJAugmucuFBMz26T476f6ice874JE8EajM3dtgUP8tUQUTG4cGLh8Nr1RS7UuVJumt-DrKSrPKjexvLAE/s1600-h/DSCN9609-01.jpg)  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
Η μόνη διαφορά τους σπόρους της γαουροπαθκιάς που τους σπόρους των δεντρών είναι ότι οι μεν θα ζήσουν έναν μήναν, οι δε εκατόν χρόνια τζαι βάλε. Αν δεν ήμουν άθρωπος, θα προτιμούσα να ήμουν δεντρόν παρά γαουροπαθκιά, έστω τζαι αν στην ουσίαν η διάρκεια δεν έσιει τζαι πολλήν σημασίαν.  
  
Για τον παράξενον τίτλον του ππόστ θα καταλάβετε στο επόμενον.
