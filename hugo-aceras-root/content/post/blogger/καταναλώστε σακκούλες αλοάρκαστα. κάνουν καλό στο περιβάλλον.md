---
title: 'Καταναλώστε σακκούλες αλοάρκαστα. Κάνουν καλό στο περιβάλλον'
date: 2008-04-15T01:04:00.005+01:00
draft: false
url: 
tags:
  - Blogger Archive
categories: Παλιά
---

Άμαν είμαι έξω φρενών γράφω καλαμαρίστικα. Τζαι αν εν γεμάτα λάθη τζαι ανορθογραφίες σικκιμέ. Σας παραθέτω την τελευταίαν έκρηξην απταίστως καλαμαριστί:  
  
Αγαπητή σύνταξη της Χαραυγής,  
  
Θεωρώ το ρεπορτάζ που κάματε για την πλαστική σακούλα απαράδεκτο και παραπλανητικό που δεν αρμόζει σε μιαν εφημερίδα σαν την Χαραυγή, ή οποία θέτει υποτίθεται τον άνρωπο πάνω από το κέρδος (http://www.haravgi.com.cy/uploads/upload/files/140450004.pdf σελίδα 8). Βάλατε τους βιομηχάνους πλαστικού να υποστηρίξουν τα συμφέροντα τους μονόπλευρα χωρίς να δώσετε την ευκαιρία σε μια σοβαρή αντίθετη άποψη να τα αντικρούσει. Που είναι η δεοντολογία. Είναι έτσι που προωθείτε την προστασία του περιβάλλοντος και την συνειδητοποίηση του πολίτη; Βάλλοντας τίτλο "αποενοχοποίηση της πλαστικής σακούλας"; "Συνέχισε καταναλωτή να πετάς 400 σακούλες τον χρόνο χωρίς ενοχές;" αυτό πρέπει να καταλάβω;  
  
Οι μισές αλήθειες που προβάλλονται και από τον κύριο Μεσαρίτη, και από τον Κύριο Αποστολόπουλο είναι χίλιες φορές πιό καταδικαστέες από τα ψέματα.  
  
Μας λέει ο Κύριος Μεσαρίτης ότι η πλαστική σακούλα είναι οπτική ρύπανση. Αυτό είναι αλήθεια. Είναι όμως μόνο οπτική ρύπανση; Ο Κύριος Μεσαρίτης (και όποιος άλλος ισχυρίστηκε ότι η πλαστική σακούλα είναι μόνο οπτική ρύπανση) πήγε καμιά φορά ψάρεμα; Ας ρωτήσει πως ψαρεύουν τα οκταπόδια και θα δεί αν τα μαλάκια της θάλασσας συγχίζουν άσπρα πλαστικά με την τροφή τους. Άμα βάλεις άσπρο αντικείμενο (πλαστικό ή ρούχο) πάνω σε αγγίστρι, το κταπόδι το ρουφάει με το αγγίστρι μαζί και το πιάνεις. Σε έκθεση του WWF, το οποίο δεν είναι ο όποιοσδήποτε "ανίδεος" ακτιβίστας που λέει ότι θέλει, αναφέρεται ότι πρίν λίγα χρόνια στο στομάχι ρυγχοφάλαινας βρέθηκαν 800 κιλά πλαστικών σακούλων (http://www.panda.org/about\_wwf/what\_we\_do/marine/problems/pollution/index.cfm). Αλλά ας μη πάμε στο WWF και στους ξένους οικολόγους. Ας ρωτήσει, ο Κύριος Μεσαρίτης, (και ο Κύριος Ψυλλίδης που καταβρόχθησε την παραπλάνηση χωρίς κρίτική σκέψη), ένα κύπριο βοσκό τι γίνεται όταν μια αίγα πέσει πάνω σε πλαστική σακούλα. Την καταβροχθίζει και μετά το ζώο υποφέρει με αφόρητους πόνους στο στομάχι. Αν δεν πιστεύουν αυτοί οι κύριοι τι μπορεί να επιφέρει μια σακούλα στο στομάχι ενός ζώου, ας μασήσουν ο καθένας απο μιά πλαστική σακούλα που μας διαφημίζουν και μας "αποενοχωποιούν".  
  
Πάμε μετά στην παραποίηση των αριθμών με στόχο την σμίκρινση των επιπτώσεων. 1800 τονοι (μόνο) πλαστικής σακούλας αποτελεί (μόνο) 0.33% των απορριμάτων. Η ξεκάθαρη απάντηση των αριθμών του Κυρίου Μεσαρίτη, που νομίζει ότι μπορεί να ψαρεύει πολίτες όπως τα δεκάχρονα παιδιά ψαρεύουν κταπόδια με πλαστικές σακούλες, από ένα λιγότερο ευκολόπιστο πολίτη φαίνεται διαφορετικά. 1 800 000 κιλά πλαστικής σακούλας (1800 τόνους ναι), 6 γραμμάρια η σακούλα, αντοπροσωπεύουν 300 000 000 πλαστικές σακούλες τον χρόνο, 2.4 κιλά ή 400 σακούλες ανά κάτοικο. Στην Γαλλία υπολογίστηκε ότι το 1% των πλαστικών σακούλων φεύγει και πετά στον αέρα. Στην Κύπρο είναι σίγουρα πολύ περισσότερο διότι έχουμε 10-20 χρόνια λιγότερη περιβαλλοντική μόρφωση από τους Γάλλους. Αλλά έστω και το 1% αντιπροσωπεύει 3 εκατομύρια σακούλες που κυκλοφορούν αδέσποτες πάνω στες παλλούρες και μέσα στις καταγάλανες μας ακρογιαλιές.  
  
Μετά βιάζει άλλη μια αλήθεια ο Κύριος Μεραρίτης: ότι το πολυεθυλένιο δεν είναι βλαβερή ούσία. Σωστό αυτό, αλλά όχι να μας λέει ότι όταν το κάψεις σου βγάζει μόνο νερό και διοξύδιο του άνθρακα. Ας πάρει μια σακούλα (πράμα που έκαμα πριν να σας γράψω αυτή την επιστολή όλο θυμό), ας την βάλει σε ένα καπνιστήρι, ας την ανάψει φωτιά και ας αναπνεύσει το "διοξύδιο του άνθρακα" που δεν είναι βλαβερό. Μετά ας γλύψει το μαύρο που θα μείνει άκαο και να μας πεί τι γεύση έχει. Να μην συγχίζουμε την καύση σε φούρνο υψηλής θερμοκρασίας με την ιμιτελή καύση.  
  
Μετά σαν να μας πιάννει για κορόϊδα στο τέταρτο σημείο, προβάλλοντας σαν επιχείρημα ότι τα πλαστικά σακούλια δεν βλάφτουν τα θαλασσινά, επειδή κάποιος Καναδός έγραψε μονόπλευρα και λανθασμένα (και αυτός) ότι τα 100 000 θαλασσινά παθαίνουν απο τις πλαστικές σακούλες. Εντάξει, το ότι πεθαίνουν ΚΑΙ από τα δίκτυα, όπως διορθώθηκε στην έκθεση. Σημαίνει αυτό ότι καθαρίσαμε από τις σακούλες;  
  
Η πίο χοντροειδής ιμιαλήθεια είναι αυτή για τους Σκωτσιέζους. Φορολογίθηκε λέει η σακούλα και μετά επαναστάτησε ο κόσμος και η φορολογία αποσύρθηκε. Δεν μας είπε όμως για την Κορσική, που οι ίδιοι οι κάτοικοι ανέλαβαν πρωτοβουλία, σε συνεργασία με όλα τα σουπερμάρκετ, έκαναν αυτόβουλα δημοψήφισμα και από τις 3 επιλογές που είχαν, το 61% διάλεξε τις πλαστικές αναχρησημοποιήσημες σακούλες που πωλούνται κατά 1 € και που είναι ανταλλάξιμες δια ζωής. Το αποτέλεσμα είναι ότι στην Κορσική, χωρίς φόρο, χωρίς απαγόρευση, από τις 50'000 σακούλες τη μέρα που διανύμονταν το Αυγουστο του 2002, περάσανε στις 0 σακούλες τον Αύγουστο του 2003 μετά το δημοψήφισμα και την εισαγωγή της σακούλας που επαναχρησημοποιεί ο καταναλωτής και για την οποία δεν επιβαρύνεται πέρα από το 1 € που θα την πληρώσει μια φορά στη ζωή του (όσες φορές την επιστρέψει παίρνει χωρίς επι πλέωνχρέωση καινούρια). Χρειάζεται να αγοράσει καινούρια όσες φορές την χάσει, ή του την πάρει ο αέρας και δεν την έχει την παλιά να την επιστρέψει. Γελοιοποιεί την Σκωτία που επανήλθε στις πλαστικές σακούλες μίας χρήσης, αλλά δεν μας λέει και για την εθνοσυνέλευση της Γαλλίας των 60 εκατομυρίων που πέρασε νόμο απαγόρευσης των σακούλων μέχρι το 2010. Ούτε μας λέει και για την ιρλανδία που τις φορολογεί 0.15€ και στην οποία η χρήσει μειώθηκε κατακόρυφα.  
  
Σαν να μην έφταναν οι μισές αλήθειες του Κυρίου Μεσαρίτη, επιστρατεύτηκε και ο χημικός Κύριος Αποστολόπουλος για να μιλήσει στο ίδιο μήκος κύματος και χειρότερα.  
  
Δεν είναι 1000 χρόνια που θέλουν οι πλασικές σακούλες να διασπαστούν μας λέει. Είναι 1,5 με 2 χρόνια εξ αιτίας του ηλιακού φωτός. Μία αλήθεια όμως σύν μία δεν κάνουν δύο αλήθειες. Μπορεί και να κάνουν ένα ψέμα. Πάνω στην παλλούρα εκτεθιμένες στο ηλιακό φώς οι σακούλες αποσυντίθενται, είναι αλήθεια, και βγάζουν εκείνη την απαίσια σκόνη με κοματάκια PP (τα οποία δεν αποδείκτηκε ακόμα ότι είναι βλαβερά, παρεπιπτώντως όμως ούτε ότι είναι αβλαβή). Όταν πουλεί σωλήνες με πολυεθυλένιο όμως ό Κύριος του συνδέσμου βιομηχάνων πλαστικού, λέει στους πελάτες του ότι κάτω από το χώμα ζούν 1000 χρόνια διότι δεν τις βλέπει ο ήλιος. Ούτε και στα βάθη της Μεσογείου το πλαστικό έρχεται σε επαφή με τον αέρα και τις UV όπως πάνω στην παλλούρα. Αλλού λοιπόν οι μισές αλήθειες.  
  
Μας λέει ο κύριος χημικός ότι χρειάζεται 40% λιγότερη ενέργεια για να φτιάξεις μια πλαστική από τις υφασματινες και τις ρούχινες. Δεν μας λέει όμως ότι μια ρούχινη μπορεί να σου πάει και 3 χρόνια, ενώ σε τρία χρόνια θα έχεις καταλήσει 3Χ400=1200 σακούλες (επί 0.4=480 φορές παραπάνω ενέργεια). Επανάλαμβάνει το ίδιο επιχείρημα με τα 7 φορτηγά περισσότερα που θα χρειαζόταν να μεταφέρεις τις ρούχινες. Λές και υποστηρίζει κάποιος να πετάει ο πολίτης 400 σακούλες ρούχινες τον χρόνο αντί των 400 πλαστικών.  
  
91% λέει λιγότερη ενέργεια να τις ανακυκλώσεις, λες και ανακυκώνεται έστω και μία σακούλα στην Κύπρο. Στην Γαλλία με τόση ανεπτυγμένη τεχνολογία ανακύκλωσης, σύμφωνα με την ανεξάρτητη έρευνα για τις σακούλες που έκανε το Carrefour, ανακυκώνεται μόλις 0.7% των πλαστικών σακούλων. (life cycle assessement -LCA 4 είδων σακούλας - στα γαλλικά - http://www.fne.asso.fr/preventiondechets/docs/etudes\_RapportACVsacs\_caisse.pdf). Μετά μας συγκρίνει την δωρεάν μίας χρήσης πλαστική σακούλα με την χάρτινη που κοστίζει και την οποία ο καταναλωτής προσέχει για να ξαναχρησημοποιήσει για να μην την ξαναπληρώσει.  
  
Ακούουμε μετά και για τις λύσεις που χρειάζονται για την ρύπανση του περιβάλλοντος. Πρέπει να πληρώσει το κράτος μας λένε για να επιμορφώσει τους πολίτες από το δημοτικό μέχρι το πανεπιστήμιο για το πως θα χρησημοποιούν τις σακούλες που παράγει ο σύνδεσμος βιομηχάνων πλαστικού για να βγάζει κέρδος. Αυτός ο σύνδεσμος πέρα από το να πωλεί το πλαστικό δεν έχει καμία ευθύνη για την αντιμετώπιση του προβλήματος που δημιουργεί το προϊόν που παράγει και το οποίο έχει την κακή συνήθεια να είναι ελαφρύ και να πετάει με τον αέρα;  
  
Αγαπητή σύνταξη της Χαραυγής, δεν περίμενα να ακούσω άλλα πράματα από τον αντιπρόσωπο μιας επαγγελματικής ομάδας που υπαρασπίζεται τα συμφέροντα του. Περίμενα περισσότερα από μια αριστερή εφημερίδα που υπερασπίζεται τα συμφέροντα του συνόλου και που έχει τις περιβαλλοντικές ευαισθησίες που έχουν σήμερα οι αριστεροί.  
  
Το λιγότερο που μπορείτε να κάμετε, είναι να στείλετε έναν άλλο δημοσιογράφο, πιο σιεϊττάνη και πιό κατατοπισμένο, να πάρει μια άλλη συνέντευξη και από κάποιο σοβαρό άνθρωπο με περιβαλλοντικές γνώσεις και ευαισθησίες για να μήν μείνει ο αναγνώστης της εφημερίδας σας στο σκότος που θελημένα ή άθελα τον έριξε αυτό το άρθρο.
