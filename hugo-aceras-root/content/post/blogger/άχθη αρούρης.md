---
title: 'Άχθη αρούρης'
date: 2013-12-08T19:24:00.000+01:00
draft: false
url: 
tags:
  - Blogger Archive
categories: Παλιά
---

[![](https://blogger.googleusercontent.com/img/b/R29vZ2xl/AVvXsEgVDr_E2BO0e1i5XlDmSAAXS1-uk1pA8T_ybBFu5_N3dhRqp-EEVVu6KfFylt9AN9ULp0d_vqXQZXv_VmQW5PunYxv3nVUaZOKX5Z3KY48J8toyWTL0frDipk7V5x7GUWnSQ6DGg43LXdE/s320/Capture+d%E2%80%99e%CC%81cran+2013-12-08+a%CC%80+19.54.52.png)](https://blogger.googleusercontent.com/img/b/R29vZ2xl/AVvXsEgVDr_E2BO0e1i5XlDmSAAXS1-uk1pA8T_ybBFu5_N3dhRqp-EEVVu6KfFylt9AN9ULp0d_vqXQZXv_VmQW5PunYxv3nVUaZOKX5Z3KY48J8toyWTL0frDipk7V5x7GUWnSQ6DGg43LXdE/s1600/Capture+d%E2%80%99e%CC%81cran+2013-12-08+a%CC%80+19.54.52.png)

  

από http://www.oecd.org/pisa/keyfindings/pisa-2012-results.htm

  

  

Σε μιάν χώραν όπου οι παρθένοι, οι ανέραστοι, ή οι καταπιέζοντες την σεξουαλικότηταν τους εν ειδικοί επί των γαμηλίων του λαού, οι εθνικόφρονες εν οι ειδικοί για να μάθουν μαθηματικά τα κοπελλούθκια που θα παράξει ο Άγιος Γάμος.

  

Όταν πριν 10 χρόνια η Γερμανία, που έμπην εις την αξιολόγισην του PISA, έπιασεν κακήν βαθμολογίαν, έκαμεν επανάστασην στο εκπαιδευτικόν της σύστημαν πιάννοντας τα μέτρα που έπρεπεν, για να μαθαίννουν τα κοπελλούθκια της να γράφουν, να θκιαβάζουν, να λοαρκάζουν τζιαι να εξερευνούν τον κόσμον τους σωστά τζιαι αποτελεσματικά. Μετά που την ανακοίνωσην των αποτελεσμάτων 2013 που εδείξαν ότι τα Γαλλούθκια εππέσαν κάτω 4 θέσεις, ο Γάλλος υπουργός παιδείας σε μιαν νύχταν έκατσεν τζιαι ανάλυσεν τα αποτελέσματα τζιαι ήβρεν ότι η Γαλλία επήεν κάτω διότι αυξηθήκαν πολλά οι αδύνατοι μαθητές τζιαι επήαν στο 22%, ήβρεν ότι τούτον το 22% εν που τες πιο φτωσιές τάξεις τζιαι ανακοίνωσεν μέτρα για να βελτιωθεί η εκπαίδευση στες φτωχογειτονιές των προαστίων των μεγάλων πόλεων.

  

Στο Παρίσσιν εμίλαν ο Γάλλος υπουργός στην τηλεόρασην για να εξηγήσει πως θα καταπολεμίσει τες κοινωνικές ανισότητες που εν η πηγή του κακού της κακής απόδοσης της εκπαίδευσης. Την ίδιαν ώραν, στην Λευκωσίαν, την πρωτεύουσαν της Κύπρου, την χώραν όπου υπουργόν παιδείας διορίζει αρχιεπίσκοπος, εμίλαν ο αντιπρόσωπος των εκπαιδευτικών. Εξηγαν στον αμόρφωτον λαόν που βλέπει Σίγμα τζιαι Αντέννα για να συμπληρώσει τα κενά της μόρφωσης που του αφήνει το εκπαιδευτικόν του σύστημαν, ότι τα κακά αποτελέσματα είναι λόγω του ότι οι άλλες χώρες κάμνουν χιλλέν τζιαι προετοιμάζουν τα κοπελλούθκια για να περνούν καλλύττερα τες εξετάσεις. Τέθκοια είναι τα επιχειρήματα του ανώτερου αλλά πάντα κατατρεγμένου τζιαι αδικημένου έθνους.

  

Ίχνος αυτογνωσίας, τρίππα αντροπής. Ακόμα τζιαι τα παιδάκα του κατακτητή, που τρέφει η καθυστερημένη Ανατολία επιάσαν καλλύττερους βαθμούς που τα Κυπριόπουλλα, των οποίων οι γονιοί ξοθκιάζουν μαλλοτζιέφαλλα σε ιδιαίτερα, ιδιωτικές σχολές, GCEs, για να δώσουν στους γόνους των συγκριτικά πλεονεκτήματα σε σχέσην με τους συμμαθητές των. 

  

Ποιοί είναι τα 42% των Κυπριόπουλλων που πιάννουν κάτω που την βάσην τζιαι γιατί, κανένας δεν εδιερωτήθην. 

  

Πατριδογνωσία, θρησκευτικά, αγωγή του (Έλληνα) πολίτου. Έτες έννοιες του μέλους της Οργάνωσης ΕΛλήνων λειτουργών Μέσης Εκπαίδευσης Κύπρου. Κατηχητικά μες τα σχολεία, πρωϊνή προσευχή, απαγόρευση της χρήσης της μητρικής τοπολαλιάς προς ώφελος της «Εθνικής» γλώσσης. Αυτά τζιαι άλλα τέθκοια είναι τα ζητήματα που απασχολούν τον Έλληναν εκπαιδευτικόν που δουλεύκει ως το μεσομέριν για το δημόσιον τζιαι που το μεσομέριν τζι ύστερα για πάρτι του. Πατριδογνωσία τζιαι θρησκευτικά το πρωίν, μαθηματικά τζιαι φυσική το απόγευμαν. 20-25€ την ώραν σε ώρες κρίσης δεν είναι ευκαταφρόνητα. Παρόλην την πατριδογνωσίαν, παρόλην την πίστην στον Χριστούλλην τζιαι την Παναγία, παρόλες τες 155 πρωϊνές προσευχές τον χρόνον (ούτε μιαν παραπάνω), παρόλους του αγιασμούς τζιαι παρόλον το στρές των ιδιαίτερων, αποτέλεσμαν τίποτε. Στον πάτον. Μηδέν εις το πηλίκον.

  

Κρίμα στα ψουμιά που τρώτε. Άχθη αρούρης ήσασταν που την πρώτην ημέραν της ίδρυσης της Κυπριακής Δημοκρατίας. Ένας κρατικός φορέας που ιδρύθην για να παράγει εθνικόφρονες τζιαι καλούς χριστιανούς, δεν μπορεί να παράγει ούτε επιστήμονες, ούτε ελεύθερους αθρώπους. 

  

Αυτόν είναι το δράμαν των έντιμων εκπαιδευτικών που επιστέψαν ότι μπορούν να κάμουν εκπαιδευτικήν μεταρρύθμισην τζιαι να εκσυγχρονίσουν το κράτος τζιαι την κοινωνίαν.

  

Έππεσεν σας τζιαι άθρωπος επιστήμονας κάποτε για υπουργός παιδείας τζιαι εφάετε τον λάχανον, αφού πρώτα του ευνουχίσατε κάθε δυνατότηταν δράσης. Κρίμας τον άθρωπον. Δεν σας άξιζεν. Η επιστημονικότητα του άντζισεν της πατριδοκαπηλίαν με την οποίαν καλύπτεται το τιτσιρκόν σας που παράγει αγράμματους. Ζαττίν ούλλα τα γορμάρκα καταφέρνουν να φορτώννουνται του τόπου για εθνικούς λόγους.

  

  

Τα προγωνστικά μου για τα αποτελέσματα PISA 2015 με τον Κενεβέζον τενόρον, τον αρχιεπίσκοπον για μπάσον τζιαι την Τρόικαν για διευθυντήν ορχήστρας (που σας αξίζουν τζιαι οι τρεις), είναι ότι δεν θα είσαστιν το προτελευταίον Ευρωπαϊκόν κράτος με 440 πόντους σε σχέσην με τον μέσον όρον 493, αλλά θα σας φάει τζιαι το Κατάρ που σήμμερα έπιασεν 379 πόντους τζιαι έχει 69% των μαθητών κάτω που την βάσην. Τουλάχιστον το κράτος τούτον θα έχει λεφτά για να βάφφει τα σχολεία του. Το δικόν σας θα πληρώννει τα χρέη της Λαϊκής τζιαι τα κέρδη του Σιακόλα.
