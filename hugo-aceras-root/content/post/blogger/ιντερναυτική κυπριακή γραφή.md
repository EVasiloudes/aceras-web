---
title: 'Ιντερναυτική Κυπριακή γραφή'
date: 2011-02-15T14:55:00.001+01:00
draft: false
url: 
tags:
  - Blogger Archive
categories: Παλιά
---

[![](https://blogger.googleusercontent.com/img/b/R29vZ2xl/AVvXsEjtCjOn8VPm8t1_chKlfVnVPv374uQs0BhXeDEUPm8oja389beqIw72NlsPjYnKSzjK7oZuA-KgOSv7ckV_GRcLYIvRgFJhvl4nvUosGsR2vmKs-M6XHnaDZslgPo3IFXuizdiEfT8Ec5g/s320/%25CE%259A%25CF%2585%25CF%2580%25CF%2581%25CE%25BF%25CF%2582%25CE%2594%25CE%25B9%25CE%25AC%25CF%2583%25CF%2584%25CE%25B7%25CE%25BC%25CE%25B1.jpg)](https://blogger.googleusercontent.com/img/b/R29vZ2xl/AVvXsEjtCjOn8VPm8t1_chKlfVnVPv374uQs0BhXeDEUPm8oja389beqIw72NlsPjYnKSzjK7oZuA-KgOSv7ckV_GRcLYIvRgFJhvl4nvUosGsR2vmKs-M6XHnaDZslgPo3IFXuizdiEfT8Ec5g/s1600/%25CE%259A%25CF%2585%25CF%2580%25CF%2581%25CE%25BF%25CF%2582%25CE%2594%25CE%25B9%25CE%25AC%25CF%2583%25CF%2584%25CE%25B7%25CE%25BC%25CE%25B1.jpg)  
Εξεκινήσαμεν μιαν κουβένταν με τα ιμέιλ πως θα λύσουμεν το πρόβλημαν που έχουμε στο να γράφουμεν κυπριακά στον ιντερναυτικόν χώρον τζιαι γεννικά με την ψηφιακήν επικοινωνίαν.  
  
Όσοι φκάλλουν έναν βιβλίον χρησιμοποιούν την σύμβασην που εγίνην το 60 για την κυπριακήν γραφήν τζιαι βάλλουν τα κατσουνούθκια διότι οι τυπογράφοι έχουν λύσεις για να το κάμνουν. Εν η δουλειά τους. Πέραν του τυπογραφίου όμως, ακόμα τζιαι στες εφημερίδες, έχει πρόβλημαν να βάλλουμεν κατσούνια για να πούμεν chi, schi, kchi, pchi, ji, tchi, tji τζιαι ο καθένας έπιασεν τον δικόν του δρόμον για να εκφραστεί.  
  
Όι πους μας κόφτει τζιαι πολλά στο να εκφραστούμεν ή στο να θκιαβάσουμεν. Εγιώ θκιαβάζω ούλλες τες γραφές σαν τον νερόν τζιαι ούτε καν συνειδητοποιώ ποιαν γραφήν επιλέξαν. Ο Joshouas ηγράφει διαφορετικά που τον Φιρφιρήν τζιαι ο Διάσπορος διαφορετικά που τον Λινοπάμπακον, εγώ βάλλω πάντα τα τελικά ννου τζιαι βάλλω έναν ι πριν το φωνίεντον για να κάμω το σσύφφωνον να φκάλλει sshiou εκτός που το shi που διπλασιώζω το το σσού (γράφω σσιστρα πιχι).  
  
Είπαμεν όμως ότι δημιουργήται πρόβλημαν στην εύρεσην με τους διαδικτυακούς εξερευνητές τζιαι ίσως κάμνει πιο δύσκολον το θκιάβασμαν άμαν έχει μιαν τεράστιαν πικοιλίαν γραφών, λόγω του ότι δεν εκπαιδεύεται το μμάτιν να φωτογραφίζει γλήορα τες λέξεις τζιαι ο κόσμος τελικά δισπυρκά να θκιαβάζει τα γραψίμια μας. Εγώ πάντως σαλαβατώ άμαν γράφει κάποιος γκρίκλισς τζιαι δεν εκατάφερα ποττέ μου να τα θκιαβάζω. Οι μιτσιοί δεν έχουν πρόβλημαν, εγώ εν τα εσυνήθησα τζιαι άμαν πάω σε μπλόγκ πογυρίζω τες αναρτήσεις εις τα γκρήκλισς (ακούεις Roam?). Ίσως να έσιει κόσμον που βαρκιέται τζιαι τα δικά μου που τα γεμώννω με ννου τζιαι με ι όπως δυσπιρκώ τζιαι γω την γραφήν του Κυπριακόφωνου που βάλλει παντού ς για να φκάλλει schiou, ακόμα τζιαι μες την μέσην των λέξεων. Δυσπιρκώ τζιαι τους άλλους που γράφουν έσχει για να πουν έσιει μιμούμενοι τους εγγλέζους που συνθέτουν με το h για να κάμουν ch.  
  
Η ιδέα της κουβέντας μας είναι να κάμουμεν μιαν άτυπην σύμβασην για να κάμουμεν την γραφήν ποιό ομοιογενήν. Άμαν βάλεις την λέξην «τζιαι» πας το γκούγκολ πι χί, φκάλλει 72 σσιηλιάες λίγγους, αν βάλεις την λέξην «τζαι» φκάλλει έναν εκατομύριον εκατόν είκοσι σσιηλιάες. Τα «τζιείνος» / «τζεινος» ισοφαρίζουν πράμαν που δεν συμβαίννει με το «τζιείνο» που φκάλλει τους μισούς λίγκους που το «τζεινο». Αν βάλεις την λέξην «σσίλιες» εν ηφκάλλεις λοαρκασμόν διότι φκαίννουν σου ούλλες οι Shiles πάνω στα πορνό σάιντς.  
  
Θεωρώ την κουβένταν μας λλίον που την ανάποδην. Είναι σαν να βάλλεις την καρρέτταν μπροστά που την μούλαν. Ας βάλουμεν τα πράματα στην σειράν. Αντίς να μιλήσουμεν ποιά λύση μας αρέσκει τζιαι ποια εν μας αρέσκει ας κουβεγκιάσουμεν τι θέλουμεν.  
  
Εγώ που την γραφήν θέλω τα εξής στοιχειώδη:  
  
1\. Να γράφω με τα υφιστάμενα κκίπορτ. Δεν θέλω να φκάλω δοχτοράτον για να εγκαταστήσω κυπριακά κκίπορτ.

  
2\. Να μπόρω να γράψω τζιαι πας το ππισί τζιαι πας το μάκκιντοσς τζιαι πας το άιφον τζιαι αν μου δόξει να πιάσω τζιαι νόκια να μπόρω να γράψω τζιαι πας το νόκια κυπριακά.

  
3\. Να μπόρω να γράψω ούλλους τους ήχους της γλώσσας μου χωρίς να σσιχχίζει ο αναγνώστης τα νοήματα. Να ξηχωρίζει για παράδειγμαν ο άσημος που τον άσσιημος.

  
4\. Να μεν παραμορφώννει η γραφή πολλά την γλώσσαν. Υπάρχουν περιπτώσεις που δεν έχεις απιλογήν από το να έσιεις εμπιστοσύνην στον αναγνώστην. Νομίζω ότι άμαν γράφω κότσσινον (κόκκινο) σημαίνω αρκετά την λέξην για να θκιαβάσει ο άλλος κόtshiνον τζιαι όχι κότssiνον. Εμποστοσύνην τζιαι για το κόσσινον που θέλω να θκιαβαστεί κόsshiνον (κόσκινο). Η μάνα μου όμως πεισματώννει ότι δεν υπάρχει χωρκόν που λέγεται Τζιελλάτζιν διότι θκιαβάζει πας τες ταπέλλες Κελλακι τζιαι λαλεί ότι ο Γριστόφκιας έσιει εξωχικόν εις το Κελλάκιν. Όι Τζιελλάτζιν λαλεί μου Κελλάκιν.

  
5\. Να σεβαστούμεν λλίον τες παλιές γραφές. Να εμπνευστούμεν που τζιείνες αν μας δώκουν λύσεις, όι όμως τζιαι να πα να εγλωβιστούμεν μες την εθνοτυφίαν. Πως έγραφεν ο Λιασίδης, ο Λιμπέρτης, ο Μιχαηλίδης; Εντάξει τζιείνους το εργαλείον τους ήταν το μολύβιν τους εμάς εν το κκίπορτ. Αλλά μπορεί να έβρουμεν τζιαι κάτι συμβατόν τζιαι με τον σεβασμόν της παράδοσης.

  
6\. Να χρησιμοποιήσουμεν όσον το δυνατόν παραπάνω τους κανόνες που ήδη υπάρχουν στην Ελληνικήν καθομιλουμένην που μας μαθθαίννουν στο σκολείον. Θα μπορούσαμεν για παράδειγμαν στην Κυπριακήν να ξηάσουμεν ούλλα τα κατάλοιπα των αρχαίων στην ελληνικήν τζιαι να έχουμεν έναν «ι», έναν «ε», όπως έχουμεν έναν «α». Αν αννοίξουμεν όμως έτσι κουβέντες θα χαθούμεν τζιαι στο τέλος αντίς να φκάλουμεν κάτι το λειτουργικόν θα κάμουμεν κάτι artifitial που θα πεθάνει σαν την esperanto.

  

7\. Να έβρουμεν έναν καλόν ισοζύγιον μεταξύν της καινοτομίας τζιαι της παράδοσης. Θα ήταν βλακεία να πάμεν σαν τους αυτιστικούς να κάμουμεν κάτι αγνοώντας τες μελέτες που εγινήκαν μέχρι σήμμερα ή σαν τους αλτηριοσκληρωμένους να δημιουργήσουμεν μιαν νέαν καθαρεύουσαν στα κυπριακά.

  
8\. Να είναι ο πιό εύκολος τρόπος για τον παραπάνω κόσμον. Να είναι πιό κοντά σε αυτόν που γράφει αυθόρμητα ο Κυπραίος μπλόγκερ ή γραφέας sms. Εγώ ήδη σκέφτουμαι να ξηχάσω το "τζιαι" προς ώφελος του "τζαι", τζιαι το "γιαίμαν" προς ώφελος του "γαίμαν". Το έναν εκατομύριον λίγκοι που φκάλλει το γκούγκολ με το "τζαι" νικά πολλά τες 72 σσιλιάες του "τζιαι", τζιαι το τρις σσιλιάες λιγκοι για το "γαίμαν" νικά πολλά τους 72 λίγκους για το "γιαίμαν". Θα έχουν κάποιον λόγον καλλύττερον που τους δικούς μου τόσοι πολλοί που το γράφουν έτσι.  
  

9\. Να μεν γινεί το ζήτημαν της γραφής μέσον για να κάμνει πολιτικήν ο κάθε πικραμμένος. Η γραφή είναι ζήτημαν τζιαι τους Ομονοιάτες τζιαι τους Αποελίστες. Να μεν κάμουμεν όπως τον καφέν που είσιεν του Λαϊκού για τους αριστερούς τζιαι του Χαραλάμπους για τους κέκκους, το κονιάκκιν που είσιεν Λοελ για τους αριστερούς τζιαι Χατζιηπαύλου για τους δεξιούς, την μπύραν που είσιεν Carlsberg για τους Γριβικούς τζιαι ΚΕΟ για τους Γριβικούς.  
  

10\. Να έβρουμεν λύσεις που να είναι κάτι σαν γεννικά ροθέσια για κάποιον που τα ψάχνει. Όι να στήσουμεν καταπιεστικόν μηχανισμόν σαν να τζιαι είμαστιν δασκάλες του δημοτικού που μνουσσίζουν τα μωρά που γράφουν δεντρόν αντίς για δέντρον, όρνιχα αντίς για όρνιθα. Ζιούμεν την εποχήν της ελευθερίας του διαδικτύου τζιαι όχι της στενότητας της αίθουσας διδασκαλίας. Γυρεύκουμεν λύσεις για την διαδικτυακήν μας δράσην τζιαι όχι για να λύσουμεν τα προβλήματα των δασκάλων. Τζιείνοι έχουν τους φιλόλογους. Άλλωστε έχουν τζιαι θέσεις τζιαι βεβαιότητες για τα δικά τους.  
  
Αν έχετε τζιαι σεις άλλα πράματα που θέλετε που μιαν υποτιθέμενην κυπριακή ιντερναυτικήν γραφήν πέτε τα δαμαί για να έβρουμεν ΠΟΥ θα πααίννουμεν πριν να κουβεγκιάσουμεν ΠΩΣ θα πάμεν.  
  
Αναμένοντας, καλώ σας να πάτε να απαντήσετε στο ερωτηματολόγιον κάτι παιθκιών του ΤΕΠΑΚ που εξεκινήσαν έρευναν για τες υπάρχουσες μορφές απόδοσης της κυπριακής διαλέκτου. Εκτός που θα βοηθήσει τα παιθκιά στην δουλειάν τους, θα σας προβληματίσει τζιαι σας για το θέμαν. Θα μας δώκουν τζιαι τα αποτελέσματα τζιαι θα μας βοηθήσει στες αναζητήσεις μας.  
  
Εδώ το ερωτηματολόγιον: [http://survey.qualtrics.com/SE/?SID=SV\_1GtnKhZn0sjXvZW](http://survey.qualtrics.com/SE/?SID=SV_1GtnKhZn0sjXvZW)
