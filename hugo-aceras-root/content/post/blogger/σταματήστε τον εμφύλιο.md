---
title: 'Σταματήστε τον εμφύλιο.'
date: 2011-07-18T16:58:00.004+01:00
draft: false
url: 
tags:
  - Blogger Archive
categories: Παλιά
---

[![](https://blogger.googleusercontent.com/img/b/R29vZ2xl/AVvXsEh4ScOsDde0UpHsP4TeLWAbEJY_ZOtjJ7V8wPPegYPxffjzOxj1gLVdBz_LO7qLpDT2fNIUKZRra2-4e2jtJlL44MiBSZkpPzdLovLY9BZzIIboyDWKHjLc-N5xQqa-SQ8LHx7eMiTz78Y/s320/Chypre.jpg)](https://blogger.googleusercontent.com/img/b/R29vZ2xl/AVvXsEh4ScOsDde0UpHsP4TeLWAbEJY_ZOtjJ7V8wPPegYPxffjzOxj1gLVdBz_LO7qLpDT2fNIUKZRra2-4e2jtJlL44MiBSZkpPzdLovLY9BZzIIboyDWKHjLc-N5xQqa-SQ8LHx7eMiTz78Y/s1600/Chypre.jpg)  
Τον εμφύλιον τούτον δεν πρέπει να τον κερδίσετε: στηρίζω Χριστόφκιαν. Στηρίζω το κράτος.  
  
Άυριον θα πάω στο προεδρικόν να διαδηλώσω για να στηρίξω την κυβέρνησην. Το μόνον που δεν χρειάζεται τωρά ο τόπος είναι ακυβερνησία τζιαι εμφύλιο. Η επόμενη μέρα πρέπει να μας πάρει μπροστά. Όχι πίσω.  
  
Έτυχεν μου να κατεβώ στον τόπον μου την ημέραν που έπαιξεν η πόμπα. Φέυκω ανήμερα της εισβολής. Ήρτα να χαρώ τους δικούς μου, να χαρώ την θάλασσαν. Έζησα το πένθος για το κακόν που εγίνην. Έζησα όι την απαρχήν, μιαν αποκορύφωσην του σιειρόττερου εμφύλιου μετά το 74.  
  
Εμφύλιος  
  
Εσιωνώστην το μίσος. Τούτην την φοράν όι μες τους δρόμους. Που τα κανάλια. Πού εβρέθην τόσον μίσος; Ποιος το έσπειρεν, ποιος το ετάισεν, γιατί να το σπείρει, με σε τι πράμαν ψυσιές εδράτζιασεν έτσι;  
  
Να πεθάνει ο Χριστόφκιας, φωνάζουν ειρηνικοί διαδηλωτές. Άλλοι πιο νούσιμοι καλαμαρίζουν αγανακτίστας και λένε να πέσει. Να παραιτηθεί. Κάτω η χούντα του Χριστόφκια, συμπληρώνουν οι πρώτοι. Σε γνωρίζω από την όψη, του σπαθιού την τρομερή, σε γνωρίζω από την κόψη που με βια...  
  
Οι συγγενείς των θυμάτων να θάφκουν κομμάθκια που εμείναν. Η επόμενη βάρδια της πυροσβεστικής τζιαι οι άλλοι αστυνομικοί, τζιείνοι που δεν εβουρήσαν να προστατέψουν τους θεσμούς που την βίαν, να κάμνουν την καρκιάν τους πέτραν τζιαι να γυρίζουν ακόμα μες τα κάκκαφα πέρκι έβρουν αλλό κανέναν κομμάτι σιέριν, κανέναν πόιν να με τα αφήκουν να τα φαν οι αλουποί τζιαι τα όρνεα, να δώκουν ότι μπόρουν παραπάνω στους γονιούς να θάψουν.  
  
Πριν καν να θάψουμεν το πρώτον θύμαν, εσηκωστήκαν άλλα όρνεα. Το σύνθημαν εδόθην. Ευθύνες. Όχι συμπαράσταση προς αυτούς των οποίων το σπίτιν επλήγην που το κακόν. Όχι αλληλεγγύη προς τον ανθρώπινον πόνον, όχι ενός λεπτού σιγή. Έτσι ξέρουν να ξεκινούν την προεκλογικήν τους εξτρατείαν αυτοί που τζιειμούνται τζιαι ξυπνούν τζιαι άλλην ένοιαν που το πως θα γινούν πρόεδροι δεν έχουν. Τα κανάλια επιάσαν το. Οι εφημερίδες τους επιάσαν το. Ευθύνες σημαίνει μόνον να παραιτηθεί ο πρόεδρος. Όλα τα φώτα πάνω του. Να φύουν οι κούμμουνοι. Να φύουν οι χώρκατοι. Είναι βλάκας. Έπαιξεν η πόμπα γιατί έχει αγγυλώσεις. Κομουνιστές δολοφόνοι. Στάλιν. Τρέχουν τα σιαίρκα του γαίμαν. Να πεθάνει ο Χριστόφκιας.  
  
Το άχτιν όλων το ίδιον. Ο στόχος ο ίδιος. Αλλάζει η φρασεολογία ανάλογα με την απόχρωσην. Πολίτης, Αντένα, Γεωργίου, Ελάμ, Σίγμα, Βαρνάβας, Σημερινή, Φιλελεύθερος, Κουλίας, Μέγα, Αναστασιάδης, Παπαδόπουλος. Να πέσει ο τύρανος άλλοι. Να παραιτηθεί ο πρόεδρος άλλοι.  
  
Τι εγίνην. Κανένας δεν λέει. Μισή πληροφορία ποτζιεί. Έναν κομμάτι ποδά. Φταίει η ανικανότητα του προέδρου να κυβερνήσει. Επήραν τα κάτσαρα φωθκιάν. Επρηστήκαν τα κκοντέινερ. Αν δεν τα εβάλλαν καρτζίν-κατζίν εν ήταν να παίξουν. Τόσον τόπον αυτή η κυβέρνηση (ναι η κυβέρνηση) τζιειαμαί ήβρεν να φυλάξει τες πόμπες. Εκόπην το ρεύμαν. Εραντίζαν τα να κρυάνουν. Εννεαμελής επιτροπή από επιτελείς, πυροσβέστες, πυροτεχνουργούς, ειδικούς στρατιωτικούς, επισκέφτηκεν το φορτίον την προηγούμενην τζιαι αποφάνθην ότι τίποτε εν φοάται. Ένας αξιωματικός εχόρεφκεν πάνω στο κκοντέιντερ για να αποδείξει ότι εν φοάται τίποτε. Ανικανότητα του χωρκάτη που το Δίκωμο. Τζιείνος ηφταίει για ούλλα.  
  
**Πληροφόρηση**  
  
Έσβησα τες τηλεοράσεις. Τηλεόραση που πέντε λεπτά πριν δείχνει μιαν παλαβήν να κάμνει ίντερβιου τζιαι να δηλώνει ότι πιστεύει στο ανεξήγητον όταν ένας σωματέμπορος της διηγήται ότι είδεν θαύμαν μες το τζιελλίν της φυλακής τον Γέρονταν Παΐσιον μετά θάνατον με σάρκαν τζιαι ωστά, πως είναι δυνατόν να με ενημερώσει εμέναν τζιαι να της πιστέψω.  
  
Τηλεφωνώ ποτζιεί ποδά. Σε μισήν ημέραν εκατάφερα να επικοινωνήσω με έναν αξιωματικόν του στρατού που ήταν κοντά, με έναν ανώτερον αστυνόμον που έτυχεν να δω τυχαία, με έναν κομματικόν αντιπρόσωπον της Κυβέρνησης στην πόλην μου, με τον κολλητόν μου στο γυμνάσιον που εγίνην βουλευτής της αντιπολίτευσης. Εκατάλαβα τι εγίνην. Ευτυχώς η Κύπρος εν μιτσιά. Μπορεί τα μέσα να εν άθλια, μπορεί δημοσιογραφία να σημαίνει μετάφραση της πραγματικότητας ανάλογα με το τι κόμμαν εν ο παπάς του δημοσιογράφου που μεταφράζει, μπορεί οι πολιτικοί ΟΛΟΙ μπροστά στα μικρόφωνα να καλαμαρίζουν ψέματα, όταν όμως σου συντυχάννουν τζιαι θωρούν σε μες τα μμάθκια λαλούν την αλήθκειαν εις την κυπριακήν διάλεκτον. Ακόμα τζιαι τον μπάτσον που έσυρεν το πρώτον δακρυγόνον έτυχεν να τον συναντήσω τυχαία στην θάλασσαν τζιαι μου άννοιξεν ο άθρωπος την καρκιάν του την καπνισμένην που την βίαν. Στην Κύπρον όλα τα ξέρουμεν. Είναι ζήτημαν 3 ημερών να μάθεις άμαν θέλεις να μάθεις. Τζιαι πιστεύκεις ότι είσαι ικανός ή ότι έχεις συμφέρον να πιστέψεις.  
  
**Μικρογραφία του εμφύλιου σε ένα πάρκιν**  
  
— Όλοι απόψε στην Πλατεία Ελευθερίας, σαλαβατά μόλις κατεβαίνω σε έναν κεντρικόν πάρκιν μια Κυράτσα που φκαίννει που έναν θεόρατον φόργουιλ ντράιβ. Να διαδηλώσουμεν να ρίξουμεν τον πρόεδρον.  
— Τζιαι γιατί να τον ρίξουμεν Κυρία μου;  
— Έχει πολιτικήν ευθύνην για το έγκλημαν  
— Αν είναι έγκλημαν να εμπιστεύεσαι τον στρατόν σου να φυλάξει έναν φορτίον παρούτιν, τότε τι είναι να τον εμπιστεύεσαι τζιαι να πληρώνεις εισφοράν για την άμυναν 37 χρόνια για να σε γλέπει που τους Τούρκους;  
— Να φύει διότι είναι χώρκατος τζιαι δεν κάμνει να κυβερνά.  
  
Βουρά ένας κρεμμανταλάς πεηντάρης ασσιημομούρης που εππάρκαρεν το BMW του πεήντα μέτρα τζιείττε μέρου να συμβάλει τζιαι τζιείνος στην συζήτησην.  
  
— Να σας πω τζιαι γώ που είμαι μες τα κανάλια τζιαι ξέρω. Να θκιώξουμεν τζιαι τον γιον της πουτάνας τον αλλήθωρον που εγέμωσεν την Κύπρον μαύρους. Εγινήκαν οι γιούες των ταξιτζιήων υπουργοί με τουν τους κούμμουνους που εφκάλαν οι μαλάκες του Δήκο στην εξουσίαν.  
  
— Τωρά επειράξαν σε οι Μαύροι εσέναν; Είσαι τζιαι σου ρατσίστρια Κυρία;  
— Όι, εγώ εσπούδασα Αγγλίαν τζιαι εσυγκατοικησα με μαύρους. Έχω τζιαι θκυό μαυρούες έσσω τζιαι καθαρίζουν τζιαι αγαπώ τες πολλά. Έχω τες σαν τες κόρες μου.  
— Εν να τες θκιώξει η επόμενη κυβέρνηση τζιαι εν να έρτει ο Κύριος ποδά να σου σφογγαρίζει.  
— Να φέρουν άσπρους.  
— Δηλαδή εν το χρώμαν που σε πειράζει; Που εσπούδασες δημοσιογράφος; Οι κλεψιές των Ρουμάνων εν καλλύττερες διότι εν άσπροι χριστιανοί ορθόδοξοι;  
— Ναι. Τουλάχιστον δεν είναι μουσουλμάνοι. Έχει ιεραρχίαν τζιαι στες θρησκείες. Οι μουσουλμάνοι είναι κατώτεροι.  
— Άτε Κυρία, πιας τον Κύριον Χριστάκην που το σιαίριν τζιαι πάτε να ρίξετε την Κυβέρνησην. Εγώ έξω απ΄αυτά.  
  
**Έξω απ΄αυτά αλλά πού;**  
  
Ο Πολίτης τζιαι οι φιλελεύθεροι φίλοι επικυρήξαν όποιον δεν συμφωνεί με όλα αυτά άβουλον τζιαι ηλήθιον κομματόσκυλλον. Μαντρωμένον πιστόν αρνίν.  
  
Ας πα να πιούν τα χάπια τους να τους περάσει η προγεροντική κατάθλιψη. Ετσι τζιαι αλλιώς εν πεθαμμένοι από σιέριν, από πατέραν (ή από μητέραν), από θρησκείαν τζιαί από τάξην.  
  
Εγώ είμαι αριστερός ως το κόκκαλο. Τζιαι παραπάνω που αριστερός οικολόγος. Δεν ηξέρω εγώ τι είμαι τζιαι θα σκεφτώ τι θα πει ο κάθε άρρωστος μικροαστός;  
  
Να κάμω τί; Εντάξει, θα ξεκινήσω να γράφω άρθρα για εξοικονόμησην ενεργείας για να βοηθήσω τον τόπον μου να τα φκάλει πέρα. Αλλά πέρα που αυτόν. Δεν γίνεται να θωρώ αυτόν τον εμφύλιον να εξελίσσεται τζιαι να βρίσσω.  
  
**Δες πίσω για να πάεις μπροστά**  
  
Όταν η δεξιά εδράτζιασεν τζιαι εξηθύμανεν, τζιαι έθελεν να αφανίσει τους αριστερούς, οι πιο λεβέντες δεν εφοηθήκαν τζιαι εκατεβήκαν κατα σσιηλιάδες στες κηδείες των επικυρηγμένων από το εθνικόν main stream «προδοτών». Εσταμάτησεν το κακόν. Οι πιό νούσιμοι εκάτσαν τα γαίματα των θερμόαιμων που εβράζαν για εκδίκησην τζιαι επείσαν τους να μεν ημπούν σε αντιπαράθεσην να σκοτωθούν τζι άλλοι. Μόνον να σταματήσει το κακόν. Εσταμάτησεν με λαβωμένην την αριστεράν.  
  
Όταν το 74 εμουντάραν οι δεξιοί πας το προεδρικόν να ρίξουν τον τύρανον, οι λεβέντες εβουρήσαν χωρίς όπλα να προστατέψουν το κράτος, να κάμουν ότι μπόρουν τζιαι ας μεν ήταν δικός τους ο Μακάριος.  
  
— Μάνα μου ποιόν θάφκουν πάλε. Είπεν με στόμφον κοτζιάκαρης μια ξανθή κότα με σταυρούιν που εψούμνιζεν δίπλα μου Nintendo Play Staytion για το κοπελλούιν της.  
— Εν εν κηδεία κυρία. Εν το μνημόσυνον των τεσσάρων κοπελιών που εσκοτώσαν οι πραξικοπηματίες διότι επιάσαν τον τηλεβόαν τζιαι επληροφορούσαν τον κόσμον «Ο Μακάριος Ζει»  
  
**Αυτόν τον εμφύλιο δεν πρέπει να τον κερδίσουν**  
  
Αυτός ο εμφύλιος που εκυρήξαν δεν είναι σαν τους άλλους. Συμβολικά έχει ομοιότητες. Να φύγει ο Τύρανος - Θάνατος στον Χριστόφκια. Εθνική αναγέννηση - να πληρώσουν οι υπεύθυνοι και να πέσει η κυβέρνηση, εσχάτη προδοσία - προμελετημένο έγκλημα… Μίσος. Μίσος. Μίσος. Μίσος προς τους αριστερούς. Μίσος τζιαι απαξίωση προς τους θεσμούς, για το κράτος, για τους πολιτικούς όλους. Οργή λένε. Άμα είσαι άνθρωπος που νοιώθει ξέρεις την διαφοράν της οργής που το μίσος. Το μίσος κουβαλείς το. Η οργή ξεσπά, κάμνεις κάτι τζιαι φεύκει.  
  
Ο κόσμος που εν οργισμένος να διαδηλώσει. Να βάλει αιτήματα. Το να σύρνει πέτρες όμως ή το να ζητά την διάλυσην του κράτους, το να ζητά επι πινάκι με μίσος την τζιεφαλήν του προέδρου τζιαι των «κούμμουνων» επειδή κάποιοι εν υπεύθυνοι για έναν τραγικόν ατύχημαν, επειδή έχει διαφθοράν στον κρατικό μηχανισμό δεν είναι διαδήλωση. Είναι εμφύλιος.  
  
Αυτός ο εμφύλιος δεν πρέπει να περάσει. Η Ελλάδα που εν σε διαρκήν εμφύλιον δεν έκαμεν χαΐριν ποττέ.  
  
**Ζητώ**  
  
Ζητώ που την δεξιάν να παραιτήσει τες πελλάρες. Εκλογές θα έχουμεν λίαν συντόμως τζιαι αν τους θέλει ο κόσμος θα έρτει η σειρά τους. Τζιαι αν νομίζει ο Αναστασιάδης ότι μπορεί να λύσει το κυπριακόν καλλύττερα που τον Χριστόφκιαν, εν να μας χρειαστεί να τον ηστηρίξουμεν διότι μόνος του δεν ημπόρει να σηκώσει έτσι βάρος. Αν εκλεγεί.  
  
Ζητώ που τους δημοκρατικούς συμπατριώτες μου που θέλουν να μοιάσουν τους καλαμαράες αγανακτήστας να ξηκολλήσουν που τους φασίστες. Καλοί οι αγανακτίστας για αυτούς που τους αρέσκουν οι διαδηλώσεις. Η διαφθορά θέλει λαϊκήν αντίδρασην τζιαι που τους μή οργανωμένους για να σουστεί. Λλίον όμως σιεητταννίκκην δεν θα βλάψει. Τωρά που εμετρήσαν οι μαυροφάνελλοι τες πολιτικές απώλειες της βίας, εφκάλαν τα μπλουζάκια τα μαύρα με το σήμαν πάνω τζιαι εφορήσαν ουδέτερα τζιαι ενεκατωθήκαν μαζίν σας με τα μαύρα ιμισς για πένθος. Τζιαι αν με μισάτε αδέρκια μου αγανακτίστας που είμαι αριστερός, να πιείτε χάπια να σας περάσει. Πον να χει εκλογές να βάλετε υποψηφιότηταν. Έτσι εν η δημοκρατία. Εσιωνώστην γαίμαν για να κατακτηθεί αυτόν το δικάιωμαν. Κάμετε του χρήσην. Αν νομίζετε ότι μπορεί να πετύχετε κάτι για το σύστημαν, φωνάξετε, πέτε το, κάμετε όσην πίεσην θέλετε. Μεν με μισάτε όμως. Θέλω τζιαι γω πράματα που θέλετε εσείς τζιαι θα πάω να τα απαιτήσω που τούτον τον πρόεδρον που εψηφήστην που την πλειοψηφίαν. Όι που έναν υποτιθέμενον άξιον που πιθανόν να εκλεγεί.  
  
Το κράτος πρέπει να αλλάξει για να γινούμεν καλλύττεροι. Τωρά όμως είμαστε σε κατάστασην έκτακτης ανάγκης. Θέλει πολλήν δουλειάν για να φκούμεν πουπάνω καλλύττεροι. Δεν εν με την εξέλιξην ενός εμφυλίου πον να πάμεν ομπρός. Τα πράματα πρέπει να αλλάξουν. Για ανάμισι χρόνον την ευθύνην για την αλλαγήν έχουν την οι ανθρώποι που εκλεγήκαν για να το κάμουν.  
  
Αυριον τρίτην θα πάω να διαδηλώσω στο προεδρικόν  
\-να σταματήσει ο εμφύλιος. Δεν ησσυφφέρει σε κανέναν.  
\-να υλοποιηθούν σύντομα όσα εξάγγειλεν η κυβέρνηση για την διερεύνησην, την απόδοσην ευθυνών τζιαι την τιμωρίαν των ενόχων  
\-να σταματήσει να διαχειρίζεται η αριστερά έναν βρωμισμένον, διευθαρμένον τζιαι εν τέλει δολοφόνον κράτος που έστήθην σε άλλες εποχές. Να ξεκινήσει να το αλλάσσει. Όσον ημπόρει. Δεν θέλω επαναστάσεις ή πολλά πράματα. Τα αυτονόητα. Να κόψει τα σαπά. Έναν εκμοντερνισμόν με πιο γοργούς ρυθμούς. Είπαν ότι τωρά θα τολμήσουν να το κάμουν. Στο πλευρόν τους για να το καταφέρουν.  
  
**Μαζίν ομπρός**  
  
Όποιος αντρέπεται που είναι αριστερός επειδή το σύστημαν επιτέθην ολόπλευρα στην αριστερά είναι άξιος της τύχης του.  
  
Οι αριστεροί της Κύπρου δεν έχουν να αντραπούν για την 50 χρόνων διαφθοράν ενός Μεσανατολίτικου Ευρωπαϊκού κράτους. Η δομές, οι ιδέες, οι φορείς, οι αθρώποι της δεξιάς τα εστήσαν. Οι αριστεροί κάμνουν ότι μπόρουν να την διαχειριστούν τζιαι να πάρουν τον τόπον έναν βήμαν ομπρός μη πειράζοντας σήμερα τα κύρια κοινωνικά τζιαι οικονομικά ισοζύγια προς τα αριστερά. Για χάρην της προσπάθειας για εξεύρεσην μιας αποδεχτής που τον κόσμον λύσης του Κυπριακού. Δεν διεκδικούν το αλάθητον τζιαι συνεργάζουνται τζιαι ακόμα με τζιείνους που αντιπαθούν για το κοινόν καλόν. Ούλλοι μες την ίδιαν βάρκαν είμαστιν.  
  
Η υπεύθυνη στάση της αριστεράς εκράτησεν την κοινωνικήν συνοχήν σε όποιες συνθήκες όξυνσης. Εστήριξεν τον Κυπριανού, τον Κληρίδην, τον Τάσσον σε εθνικά δύσκολες ώρες χωρίς να προκαλεί αστάθειαν, απεργείες, έντασην, βίαν, πράματα που έμπορεν να το κάμει. Πράματα που τα κάμνου άλλα αριστερά κόμματα αλλού. Εμείς είμαστιν Κυπραίοι. Πρώτα ο τόπος λαλούν οι αριστεροί στην Κύπρον.  
  
Τωρά ταπεινά εζήτησεν την βοήθειαν σας να μετατρέψουμεν την κρίσην σε ευκαιρίαν. Έτσι πάει ο κόσμος μπροστά. Μην μετράτε ψήφους. Δεν είναι η ώρα. Ότι καλόν εγίνην σε αυτόν τον τόπον εγίνην με τους αριστερούς. Ότι κακόν εγίνην εκάμετε το μόνοι σας. Ελάτε μέσα τζιαι σεις. Η αριστερά δεν θέλει να κυβερνήσει μόνη της. Αν θέλετε να ππέσει η διαφθορά θέλει μας ούλλους, όπως ούλλους θέλει μας για την λύσην του Κυπριακού. Τωρά εν ευκαιρία. Ο λαός απαιτεί να ππέσει τωρά η διαφθορά. Δωστε στην αριστεράν το σιαίριν σας να την ρίξουμεν. Τζιαι σε ανάμισι χρόνον κυβερνάτε αν σας θέλουν οι πολλοί.

  

Σταματάτε τον εμφύλιον. Οι περιστάσεις ζητούν μας να συμπεριφερτούμεν σαν λαός. Όι σαν ομάδες ή σαν οπαδοί.  

  

Όποιος θέλει να γνωριστούμε που κοντά, αύριον αν ανταμωθούμεν στο προεδρικόν θα φορώ μιαν πορτοκαλί φανέλλα με μια σαύρα πάνω.
