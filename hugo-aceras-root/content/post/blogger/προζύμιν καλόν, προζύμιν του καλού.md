---
title: 'Προζύμιν καλόν, προζύμιν του καλού'
date: 2011-03-20T19:07:00.005+01:00
draft: false
url: 
tags:
  - Blogger Archive
categories: Παλιά
---

Ο ψουμάς μου επήε έπιασεν μιαν εφτομάδαν άδειαν τζιαι δεν θα μου φέρνει το αγαπημένον μου ψουμίν au céréales κάθε πρωίν βραστόν μες την boite à laid (όλα τα Ελβετικά γραμματοκιβώτια έχουν ένα κουτί όπου παλιά ο γαλατάρης έβαλλεν το γάλα μέσα κάθε πρωί).  
  
Για να μεν ξεμείνω που ψουμίν, έβαλα ομπρός για να κάμω το δικό μου. Έχει πάνω που έξι μήνες που δεν εφούρνησα. Περί προζυμιού εγράψαμεν πρόσφατα στα ιστομαγειρέματα. Έβκαλα λοιπόν τα κομματούθκια κούκκουρον προζύμιν (έτσι με τες μούχλες), έσπασα τα μες το χτιν, τζιαι έλεσα τα μες την μηχανήν που λέθεις καφέν τζιαι εγινίκαν πάλε αλεύριν. Το αλεύριν τούτον εμύριζεν την χαρακτηριστικήν μυρωθκιάν του όξινου προζυμιού. Εζύμωσα τα τζιαι ιδού το αποτέλεσμαν.  
  
[![](https://blogger.googleusercontent.com/img/b/R29vZ2xl/AVvXsEg7tz5LDiQ_bJx0C8FgFch1UaGmcsU9mEVO_a2qKENuW_ZDadXpAcm7CC9MRcFC3O6cPLCXk8idPpo4aopSiCsnLjiX4wJD1ns2TF9j4aGLAT-E7YhX-k8NsO-N3m4gCZSNuVErIpWZ9Jo/s320/Capture+d%25E2%2580%2599%25C3%25A9cran+2011-03-20+%25C3%25A0+19.06.22.png)](https://blogger.googleusercontent.com/img/b/R29vZ2xl/AVvXsEg7tz5LDiQ_bJx0C8FgFch1UaGmcsU9mEVO_a2qKENuW_ZDadXpAcm7CC9MRcFC3O6cPLCXk8idPpo4aopSiCsnLjiX4wJD1ns2TF9j4aGLAT-E7YhX-k8NsO-N3m4gCZSNuVErIpWZ9Jo/s1600/Capture+d%25E2%2580%2599%25C3%25A9cran+2011-03-20+%25C3%25A0+19.06.22.png)  
  
(Εσπούρτησεν λλίον στο πλευρόν διότι έβαλα το πας το ραδιατέρ για να βράζει τζιαι εξέρανεν γλήορα η πέτσα του, οπόταν την ώραν που του ανάδοξεν να σηκωθεί ετσάκρισεν την κρούσταν).  
  
Ντάξει, να σας δώκω που το προζύμιν μου ψηφιακά δεν γίνεται. Το ψουμίν έχει ύλην. Αν θέλετε προζύμιν που το ίντερνετ πηαίννετε στου Διάσπορου τζιαι τες τελευταίες έσιει πόλικον διότι είναι σε φάσην που ξηφουρνίζει μυρωδάτον το καλόν. Ποτζιείνον το καλόν που εν το μόνον αντίδοτον του κακού που βλαστά ενστικτωδώς τζιαι αυθόρμητα μες την ψυσιήν του αθρώπου τζιαι κατεβάζει τον σε επίπεδον ερπετού που λειτουργεί με τα αντανακλαστικά του για αρχές, αντίς για τες πανανθρώπινες ευγενικές αξίες.\*\*\*  
  

Τα σχόλια στην προηγούμενην ανάρτησην με αφήκαν λλίον ξηστικόν. Αυτά προς το παρόν τζιαι θα ετοιμάσω καινούριαν ανάρτησην με τες γεννικές μου σκέψεις αντίς να απαντήσω στον καθέναν σας ειδικά.

  

\*\*\* την ανάρτηση τούτην έγραψα την πριν να βάλει την τελευταίαν του ο Διάσπορος. Μην νομίσετε ότι έπεψα σας ποτσιεί για να κόψετε τες φλέβες σας τζιαι σεις. Εν για τες 3-4 προηγούμενες που σας εμίλησα. Τζιαι αν τα ακούσματα σας είναι άγνωστα τζιαι ξένα, ακούστε τα δκυό, τρεις, τέσσερεις φορές. Εν εις την έβδομην που του αρέσκει κάποιου ακόμα τζιαι η έννατη σσυφφωνία του Μπεττόβεν εάν το φτίν του δεν εσυνήθησεν το είδος της μουσικής.
