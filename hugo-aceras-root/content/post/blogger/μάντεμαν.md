---
title: 'Μάντεμαν'
date: 2009-06-27T10:22:00.005+01:00
draft: false
url: 
tags:
  - Blogger Archive
categories: Παλιά
---

[![](https://blogger.googleusercontent.com/img/b/R29vZ2xl/AVvXsEi-WRffO7SBcVWetrlewBdhW8IfYA_iDAZ8K5NS67HvQ-a3UntW-qPOyomOFPymZnRa2-ESjAHJfSQJTPYT1ldWz0BoRkK8D_fGUwDEj22_VHV1UO30YkJwDKapVOoO7WsopWXJvVHR0Zc/s400/Image+1.png)](https://blogger.googleusercontent.com/img/b/R29vZ2xl/AVvXsEi-WRffO7SBcVWetrlewBdhW8IfYA_iDAZ8K5NS67HvQ-a3UntW-qPOyomOFPymZnRa2-ESjAHJfSQJTPYT1ldWz0BoRkK8D_fGUwDEj22_VHV1UO30YkJwDKapVOoO7WsopWXJvVHR0Zc/s1600-h/Image+1.png)  
[© φωτογραφίας: Μουσείο Ακρόπολης](http://www.theacropolismuseum.gr/#)  
  
Έκαμνα βόλταν πας τα μπλογκς τζιαι έππεσα στου [Κυριάκου του Εσιέξιξι](http://eshie3i3i.blogspot.com/). Επήρεν μας βίρτουαλ τουρ στο Μουσείο. Από το ταξίδι στα μπλόγκς μας έφκηκεν ταξίδι στο μουσείο τζιαι που τζιειαμαί ταξίδι στην φαντασία. Κυριάκο σε ευχαριστώ γιατί με ενέπνευσες. Επροσπάθησα να ζήσω στον μοντερνισμόν της αρχαίας Αθήνας τζιαι εκατάληξα στην δική μου ζωή του σήμερα. Νομίζω πως ότι εγίνετουν στην Αθήναν θκιόμισι σςιλιάες χρόνια πρίν εγίνετουν εις στην Μπουχαρά τζιαι την Σαμαρκάνδην πριν σςιλια χρόνια, στην Ρώμην πριν 500 χρόνια, στο Παρίσσιν πριν 200 ή πριν πεήντα-εξήντα χρόνια. Η "σύχρονη Σπάρτη" της ισότητας τζιαι της τάξης εσυνετρίβην πριν 20 χρόνια τζιαι η μοντέρνα "Αθήνα" της δημοκρατίας τζιαι των τεχνών βλέπει την σύχρονην "Μακεδονίαν" πέρα που τον Ατλαντικόν να κοκορέυεται, να στήννει Silicon Velley τζιαι να κάμνει Χάρβαρντ τζιαι Εμαϊττί, να πουλά κοκακόλα, μακντόναλτς, μάκκιντος, άιμπιεμ, μάικροσοφτ ουόρντ, τζιαι άηππο στην επικράτειαν, να συνάει πετρόλαον, αλουμίνιον, σίδηρον, ουράνιον τζιαι χαλκόν εν είδη κεφαλικού φόρου.

  

Ο "Αριστοτέλης" δεν μπορεί να βλέπει πλέον τον κόσμον σαν έναν άμορφην μονοδιάστατην μάζαν όπου αντικείμενα, ζώα, φυτά, ανθρώπινα σώματα, ψυχές τζιαι θεοί συγχαίονται, μεταλλάσσουνται τζιαι αλλάσσουν ρόλους σαν να ήταν μέρος ενός μάγματος. Η μαθηματική αντίληψη της κατηγορίας βάλλει τάξην στην νόηση τζιαι διά μιαν νέαν αποτελεσματικότηταν στον ορθόν Λόγο.

  

Διδάσκει τον "Μέγαν Αλέξανδρον" τζιαι προσθέτει του την κουλτούρα τζιαι τον ορθόν λογισμό δίπλα στα στην φωτιά τζιαι στο μαχαίρι που θα χρησημοποιείσει για να κατακτήσει τον κόσμο. "Μακεδονία" τζιαι "Αθήνα" γίνουνται έναν βασίλειον να αντιμετωπίσουν τους "Πέρσες" που δεν έρχονται πλέον από την "Ανατολή". Οι σύχρονοι "Πέρσες" κατεβαίνουν απο τον "Ήλιον" τον ίδιον υπό μορφήν υπερθερμανσης της "Γαίας" τζιαι ανεβαίννουν από τα έγκατα της "Γαίας" υπό μορφήν εξάντλησης των αποθεμάτων των μετάλλων τζιαι των υδρογονανθράκων.

  

Η ερώτηση του αινίγματος είναι: Ποιά είναι η ανάλογη έννοια της **κατηγορίας** που θα αλλάξει την αντίληψην του κόσμου στον σύχρονον πολιτισμόν;  
  
Πάντως αν δεν μπορείται να πάτε σύντομα Αθήναν, παέννεται στο [μπλογκ του Κυριάκου](http://eshie3i3i.blogspot.com/)

τζιαι στον ιστοτόπο [Toύ Μουσείου](http://www.theacropolismuseum.gr/)
