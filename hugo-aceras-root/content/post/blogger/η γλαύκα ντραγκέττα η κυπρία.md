---
title: 'Η Γλαύκα Ντραγκέττα η Κυπρία.'
date: 2018-02-02T16:14:00.001+01:00
draft: false
url: 
tags:
  - Blogger Archive
categories: Παλιά
---

[![](https://blogger.googleusercontent.com/img/b/R29vZ2xl/AVvXsEgWzkoEuelIk_dVRKRTcbp4_io1o8RH5vEftQaZK2L5Nsl6tgrlPFT1lTWZCuhMo_xnU05eUjAX11vABynHtCg_gHGDfjLKoUHCQSspEeg87pNi9dTszMpcr-m_g9QmJgCb6DPCZpMjlm8/s320/Capture+d%25E2%2580%2599e%25CC%2581cran+2018-02-02+a%25CC%2580+10.31.05.png)](https://blogger.googleusercontent.com/img/b/R29vZ2xl/AVvXsEgWzkoEuelIk_dVRKRTcbp4_io1o8RH5vEftQaZK2L5Nsl6tgrlPFT1lTWZCuhMo_xnU05eUjAX11vABynHtCg_gHGDfjLKoUHCQSspEeg87pNi9dTszMpcr-m_g9QmJgCb6DPCZpMjlm8/s1600/Capture+d%25E2%2580%2599e%25CC%2581cran+2018-02-02+a%25CC%2580+10.31.05.png)

Parnassia Glauca

  

Έχω άσ̆σ̆ημην προαίσθησην. Τελευταίως όποιον θέλω να ψηφίζω χάννει. Ήρτα στην Κύπρο να ψηφίσω αλλά απομονώθηκα σε μιάν κάμαρην τζ̆αι δουλεύκω. Φκαίννω έξω μόνον να πάω στην φύση, να συνάξω μολόσ̆ες, αγρέλλια, μανιτάρκα, να μου διά ο αέρας ο καθαρός. Όπου περάσω σβήννουν τηλεοράσεις να γινεί ησυχία. Δεν αντέχω την περιρρέουσαν επικοινωνιολογίαν του βόρτου που απευθύνεται προς ηλίθιους.

  

Ακούω για αρπακτικά που ελάβαν θέσεις, για αρπακτικά που εχάσαν πρόσφατα ή στο παρελθόν τζ̆αι αγριέφκουν, ακούω για πληγωμένα εγώ που ακκάννουν ότι ταράξει ομπρός τους, όπως τες πληγωμένες όσ̆εντρες σε αντανακλαστικήν στάσην επιβίωσης.

  

Την Κύπρον κινδυνεύει να την κυβερνήσει πάλε ένας υπερήλικας μεχύστακας, όπως την άλλην φοράν, με μιαν αυλήν αρπαχτικά που θα κόφκουν τζ̆αι θα ράφκουν για άλλα αρπαχτικά δευτέρου ή τρίτου κύκλου, ένας σταύλος του Αυγεία της διαφθοράς τζ̆αι της διαπλοκής, η αυλή του βασιλείου της Ιθάκης χωρίς Οδυσσέαν. Ήδη τούτη η κατάσταση εξεκίνησεν που το Μομπελεράν 1, όταν του είπασιν να μεν υπογράψει διότι αν δεν περάσει που το δημοψήφισμαν θα χάσουσιν τζ̆αι τα προεδρεία. Φαντάζουμαι όταν θα περάσει η ντοπαμίνη της εκλογικής μάχης τζ̆αι θα ππέσουν κάτω οι σεροτονίνες στα κανονικά επίπεδα γήροτος, τι είδους γλέντιν του τέλους θα γίνεται τζ̆ειπάνω στην αυλήν. Το να έσ̆εις ξαναδεί το έργον κάμνει την φρύκην χρώματος γλαυκού. Glauque στα γαλλικά δεν σημαίνει πια τζ̆είνον που εσήμαινεν στην παλιάν γαλλικήν λογοτεχνίαν. Μεταφράζω το Λαρούς τι λέει για την σύχρονην ερμηνία της λέξης Γλαυκος μετά το 80: “κάτι απειλητικό, παράξενο, που εμπνέει ένα δυσάρεστο συναίσθημα, μια αδιαθεσία που προκαλείται από μια ζοφερή ή οδυνηρή ατμόσφαιρα». Έχω την κακήν διαίσθησην ότι έτσι χρώμαν πιάννει πάλε η πολιτική κατάσταση στην Κύπρο. Μακάρι να έχω λάθος.

  

Οι νοικοκυραίοι μετρούν σήμμερα τα κουτσ̆ιά τους τζ̆αι ζυάζουν πιθανότητες αν να είναι με την πάνταν που θα κερδίσει. Η δυνατότητα να είσαι σφογκοκωλάριος του κερδισμένου είναι για πολλούς αποφασιστικός παράγων επιβίωσης ή καλοπέρασης. Σήμμερα να μεν είσαι του κύκλου των αππόσσω τζ̆αι να έσ̆εις να πέρνεις που το κράτος, περιμένεις ένα χρόνο να πληρωθείς, ενώ αν τους χρωστείς πέμπουν σου την αστυνομίαν. Να ψυχομασ̆είς τζ̆αι να θέλεις εγχείρησην, θέλει να έχεις την εύνοιαν κάποιου αππόσσω για να μεν καρτεράς 18 μήνες σειράν. Οι λήπτες αποφάσεων, από τες τράπεζες, τα ταμεία του κράτους, τα διοικητικά κρατικά κέντρα, τα αρχηγεία της αστυνομίας τζ̆αι του στρατού, την πολεοδομίαν, το τμήμαν περιβάλλοντος, την νομικήν υπηρεσίαν, τα δικαστήρια, το γραφείον τύπου τζ̆αι πληροφοριών, τους αθλητικούς οργανισμούς, τα γραφεία επιδομάτων για άπορους, μέχρι τες αρχισυνταξίες εφημερίδων, καναλιών, ραδιοσταθμών, πίννουν το νερόν του ίδιου συγκοινωνούντος βρώμικου δοχείου.

  

Στην Κύπρον του σήμμερα, ο σφογκοκωλάριος ή υποσχόμενος σφογκοκωλάριος δεν τολμά να εκδηλωθεί πολιτικά, ούτε καν σε δημοσκοπήσεις, φοβούμενος μπας τζ̆αι η κοπέλλα που αρωτά εν η κόρη ή η αρφότεχνη του τοπικού στελέχους του ΔΗΣΥ. Απαντά «δεν ενδιαφέρομαι για τα πολικά» δηλώννοντας μεγαλοστόμως «εμέναν ποιός με είδεν». Η Ντραγκέττα παρακυβερνά **και** με την απειλή. Τα απομεινάρια της Ντραγκέττας της Εόκας εγινήκαν έναν με την Ντραγκέτταν της αγοράς, την Ντραγκέτταν των δικηγόρων, την Ντραγκέτταν των τραπεζιτών, την Ντραγκέτταν του συναγερμού, την Ντραγκέτταν των αρχισυντακτών, η Ντραγκέττα των παπάων τζ̆αι μπορούμεν να πούμεν ότι έχουμεν Ενωμένην Ντραγκέτταν Κύπρος. Έχουμεν μαφίαν με πατρόναν! Η μόνη κοινωνικά αποδεκτή αμφισβήτηση της γλαύκας κατάστασης η οποία δεν επηρεάζει τα προσωπικά συμφέροντα του "προκομμένου νοικοτζ̆ύρη" είναι να πει μεγαλοστόμως «εμέναν ποιός με είδεν;».

  

Από σήμμερα μέχρι την Κυριακήν θα αναμένομεν να δούμεν αν τα αντανακλαστικά του νοικοκυραίου εθνικόφρονα κεντρώου θα ερεθιστούν που την προπαγάνδαν που διαχέει η Ντραγκέττα τζ̆αι αν θα ψηφίσει με κριτήριον «να μεν τον κυβερνά ο Ακκιντζ̆ί». Πόσους τέθκοιους βλάκες μπορεί να κερδίσει τούτον το επικοινωνιακόν πυροτέχνημαν της τελευταίας στιγμής;

  

Μέχρι την Κυριακήν θα αναμένομεν να δούμεν αν οι 21 000 ελαμίτες εν πολλά θυμωμένοι με τους συναγερμικούς, ή αν τελικά θα μαλαθκιάνει η φασιστόφατσα τους τζ̆αι θα παν να ψηφίσουν σιλλόβρωτοι τον γιον του εοκαβητατζ̆ή. Οι λοαρκασμοί τους αν θα κερδίσουν ή θα χάσουν παραπάνω ψήφους στες επόμενες εκλογές μπορεί να καθορίσουν ποιός εν ο επόμενος πρόεδρος.

  

Θα αναμένουμεν να δούμεν τον αυτοεργοδοτούμενον, μικρόν ή μεγάλον επιχειρηματίαν, που τον έχουν βουττημένον μες τα γρέη, αν θα ψηφίσει με κριτήριον έναν νομικόν πλαίσιον πον να προστατεύκει σε ούλλους επαγγελματικήν στέγην τζ̆αι σπίτιν, ή αν θα σκεφτεί τες καλές σχέσεις με την Ντραγκέτταν που μπορεί να του γλυτώσει ατομικά τζ̆αι κανέναν χωραφούιν που εκληρονομίσεν που την στετέν τζ̆ι εβάλεν το υποθήκην για το ακάλυφτον δάνειον.

  

Θα αναμένομεν ως την Κυριακήν να δούμεν κατά πόσον ο κόσμος που ταΐζουν πατριωτισμόν τζ̆αι «δεν ξεχνώ» οι κεντρώοι πολιτικάντηες βολεύκεται τζ̆αι με την χλωμήν Ντραγκέτταν που καθορίζει τα παζάρκα.

  

Την πρώτην Κυριακήν φκάλλουν νικητές οι ιδεολόγοι, την δεύτερην οι σσυφφεροντολόγοι. Πρέπει να καρτερούμεν ως την Κυριακήν να δούμεν που βαρεί η πούγκα της Κύπρου.

  

Είχα μιαν ελπίδαν ότι η Κύπρος θα ακολουθούσεν την Πορτογαλλίαν, που επέταξεν τους μνημονιακούς νόμους του άγριου καπιταλισμού τζ̆αι έδωκεν στον κόσμον αξιοπρεπή μισθόν τζ̆αι πετά η οικονομία, με μιαν κεντροαριστεράν να κρατεί σοβαρά τα δημοσιονομικά ισοζύγια τζ̆αι να περιορίζει την ασυδοσίαν του κέρδους κάμνοντας έναν μικρόν αριστερόν θαύμαν. Με την εξέλιξην που επιάσαν τα πράματα, μάλλον βαίννουμεν προς τα βήματα της Ισπανίας, όπου η ασυδοσία του κεφαλαίου κόφκει μισθούς των 900 € για τους δοχτόρους τζ̆αι 800 για τους υπηρέτες στες υπηρεσίες , με 1 στους 4 νέους άνεργους πρίγκιπες τζ̆αι πριγκίπισσες με εθνικιστικές κορώνες τζ̆αι εθνικά ζητήματα για φερετζ̆έν της ασυδοσίας, της εκμετάλλευσης, του κέρδους τζ̆αι της διαπλοκής.

  

  

  

Άτε, τζ̆αι που δευτέρας πάλε δουλειάν, ότι τζ̆αι να προτιμήσει η πούγκα του Κυπραίου κουτσ̆ομέτρη. Πάλε δουλειάν, για όσους φυσικά έχουν δουλειάν. Οι άλλοι στην αναμονήν για καλύτερον αύριον. Χαρά στον που δεν έχει εξαρτήσεις από Ντραγκέττες. Χαρά στον που δεν καρτερά από Ντραγκέττες να του δώκει αξιοπρεπήν δουλειάν.

  

Όποιος τζ̆αι να εκλεγεί την Κυριακήν, η αριστερά της Κύπρου θα έχει μια σοβαρήν δουλειάν να βκάλει σχέδιον πως απαλλάσσεται ο κόσμος ο καλός από Ντραγκέττες. Τα εργαλεία που της διά το κράτος είναι σημαντικά, είτε αυτά λέγονται βουλή, είτε υπουργικό συμβούλιο. Είναι τζ̆αι ο δρόμος, τζ̆αι οι πλατείες, οι χώροι δημιουργίας, οι χώροι έκφρασης. Ο Αγώνας εν δύσκολος τζ̆αι η Ντραγκέττα εν τέρας που της κόφκεις μιαν κκελλέν τζ̆αι της πολιούσιν δύο.

  

Καλές επιτυχίες σε μιαν ενωμένην, επι τέλους αριστεράν για μιαν επανενωμένην Κύπρον με Ντραγκέττες αφοπλισμένες τζ̆αι τον καλόν τον κόσμον να δημιουργεί ελεύθερα.
