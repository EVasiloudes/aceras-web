---
title: 'Αφκά της αειφόρας ανάπτυξης'
date: 2014-01-05T22:21:00.001+01:00
draft: false
url: 
tags:
  - Blogger Archive
categories: Παλιά
---

Αειφόρα ανάπτυξη. Είναι το παλιοκάραβον\* πάνω στο οποίον φορτώννει ο κάθε πωλητής ότι πραμάθκιαν έσιει να πουλήσει ακριβά, σε αντιστάθμισμαν λλίην ύσηχην συνείδησην για το αγοραστήν ότι κάμνει το καθήκον του προς την φύσην.  
  
Αν έξερεν ο αγοραστής τί έχει να να θυσιάσει για να συνάδει η ύπαρξη του με το γομάριν που μπορεί να φορτώσει η αφεντομουτσουνάρα του πάνω στην υφήλιον για να μπόρει να τον αντέξει, δεν θα εμίλαν για αειφόραν ανάπτυξην. Θα έβρισκεν άλλον μάρκεττιν γκάτζιετ.  
  
Ζωή [2000W](http://en.wikipedia.org/wiki/2000-watt_society)\*\* σημαίνει για τον μέσον Κυπραίον να διαιρέσει διά 3 την ύλην που κρούζει για να συντηρήσει την ύπαρξη του. Που τζιειαμαί τζιαι τζιεί, τα υπόλοιπα είναι πράσινα γκατζιετάκια.  
  
Οι αθρώποι που ταΐζουν την ύπαρξην τους με πολιτισμόν αντίς με καταναλωτικά άχρηστα υλικά, με κυρίως βιολογικά χόρτα, φρούτα, δημητριακά τζιαι ψυχανθή αντίς για κυρίως κρεατικά βιομηχανικής παραγωγής, που κινούνται κυρίως με τα πόθκια τους τζιαι με τα ποδήλατα τους αντίς για λιμουζίνες, έστω τζιαι hybrid, που κατοικούν σπίθκια που καταλιούν ενέργειαν λλιόττερην που 50 κιλοβατώρες το τετραγωνικόν τον χρόνον, είναι ελάχιστοι. Μονάδες. Για τούτους γράφω την ανάρτησην.  
  
Επειδή με την κρίσην πολλοί θα αναγκαστούν ευτυχίσουν θέλοντας τζιαι μή, τζιαι όχι από επιλογήν, ζωήν 2000W, μπορούν τζιαι τούτοι να επωφεληθούν. Οι άλλοι... άστα. Μια οικονομία 200 ψωροβατώρων ανά βράσιμον αφκών δεν θα αλλάξει τίποτα μπροστά στες 52 500 κιλοβατώρες που καταλιεί η ύπαρξη τους τον χρόνον.  
  
Βάλλεις λοιπόν μες το κασαρολλίν δύο δάχτυλα νερόν. Αντίθετα που ότι λαλούν οι μαείροι τζιαι οι μαγειρικές, δεν χρειάζεται να καλύφκουνται τα φκά που τον νερόν για να ψηθούν. Βάλλεις την βράστην στο μάξιμουμ ώστι να βράσει το νερόν.  
  

[![](https://blogger.googleusercontent.com/img/b/R29vZ2xl/AVvXsEh_wU0Lue8NJsyGcM_wldSwbt8-KNhZT7x1SDQFk7bZ551kkLRzVNOgdJ2Bu6-fYPC7PDa6rLrqRNks1E9FI06d0etvYSOpGRtmSTwqVkS1i2GtgRfj3M7WOOt4QZ8NfCfKSrf7TWiYcSs/s320/Afka.png)](https://blogger.googleusercontent.com/img/b/R29vZ2xl/AVvXsEh_wU0Lue8NJsyGcM_wldSwbt8-KNhZT7x1SDQFk7bZ551kkLRzVNOgdJ2Bu6-fYPC7PDa6rLrqRNks1E9FI06d0etvYSOpGRtmSTwqVkS1i2GtgRfj3M7WOOt4QZ8NfCfKSrf7TWiYcSs/s1600/Afka.png)

  

  

Η πιο πάνω φωτογραφία είναι λάθος. Αν δεν στουππώσεις την μαείρισσαν εξίκκος σου οι οικονομία. Το σωστόν εν έτσι.  
  

[![](https://blogger.googleusercontent.com/img/b/R29vZ2xl/AVvXsEj8NEXAqQ-kIdIqf0U641ZR7cXHSlMsbHhzQEYufA4kmY4iMpWh9FLw-CJw37VQemeqHwhETquTx6Zp1-co9XV7rDRmEYIAIDFr6ig7tvILNrHneIRl3EJGWgBzHuFD3lnpsJQmj8H2iUo/s320/afka2.png)](https://blogger.googleusercontent.com/img/b/R29vZ2xl/AVvXsEj8NEXAqQ-kIdIqf0U641ZR7cXHSlMsbHhzQEYufA4kmY4iMpWh9FLw-CJw37VQemeqHwhETquTx6Zp1-co9XV7rDRmEYIAIDFr6ig7tvILNrHneIRl3EJGWgBzHuFD3lnpsJQmj8H2iUo/s1600/afka2.png)

  
Μόλις χογλάσει το νερόν σβήννεις την βράστην τζιαι αφήννεις τα φκά να ψηθούν με το υπόλοιπον της θερμότητας που εσύναξεν το νερόν, η μαείρισσα τζιαι το αμμάτιν της σόπας. Αν η σόπα σας εν ιντάξιον, τα αφκά δεν θα ψηθούν διότι η σώπα όπως δεν έχει απώλειες τζιαι είναι κρυά. Σε τούτην την περίπτωσην, κατεβάζεις την ισχύν της σόπας στο ελάχιστον. Εδώ στην φωτογραφίαν το αμμάτιν το ιντάξιον έπιασεν 2 λεπτά τζιαι 20 δεφτερόλεπτα για να χογλάσει το νερόν. Μετά έβαλα το στο έναν. Αν ήταν κανονική σόπα απλά θα την έσβηννα.  
  
Για μελάτα αφκά φκάλλεις τα που το νερόν τζιαι κρυανίσκεις τα στα 5 λεπτά. Για σφιχτά, αφήννεις τα ωσπου να κρυάνει το νερόν. Για ιμίσφιχτα φκάλλεις τα σε 15 λεπτά.  
  
Αυτή η μέθοδος σύφφωνα με το Ελβετικόν εργαστήριον SALT καταλιεί 88 Wh (βατώρες), έναντυ 77 Wh που καταλιεί μια μηχανή ενεργειακής κατηγορίας Α που βράζει αφκά,  έναντυ 270 - 300 της συνηθισμένης μεθόδου που γεμώννεις την μισήν μαείρισσαν με νερόν τζιαι βράζεις τα μέσα κολυμπάτα χωρίς στούππωμαν.  
  
Εννοείται ότι τα ειφόρα αφκά πρέπει να είναι βιολογικά (ή σπιθκιάσιμα από όρνιθες που τρώσιν καθαρά) τζιαι όχι μόνον. Για να έχει ηθικήν συνοχήν πράξη, πρέπει να έρκουνται τζιαι που όρνιθες ευτυχισμένες. Όρνιθες που δεν κολυμπούν μες τες τσιλλάρες τους σε 1 μ2 κλουβίν, που πατούν χαμαί, που φκαίννουν έξω τζιαι θκιανεύκουνται (προσοχή στους αλουπούς), που τρώσιν ποικιλίαν φαγιών, οτιδήποτε εκτός που τροφές που ξημαρισμένα από ψατζιές δημητριακά ή μεταλλαγμένες σόγιες τζιαι σιταροπούλλες.  
  
(Η μάνα μου που θαρκιέται ότι έσιει αφκά σπιθκιάσιμα εξομολογήθηκεν μου ότι αν δεν βάλει των όρνιθων της τζιαι αφκοτροφήν εν γεννούν. Όταν έλεγξα τί έσιει μέσα η αφκοτροφή τζιαι είδα εκτός που τα μεταλλαγμένα τζιαι έναν σωρόν ξημαρισιές που δεν έχουν όνομαν αλλά κώδικες, είπα της να τα φάει μόνη της τα σπιθκιάσιμα της. )  
  
Άτε καλήν όρεξην τζιαι ελπίζω να έβρετε αφκά καθαρά που ευτυχισμένες όρνιθες να δοκιμάσετε την τέγνην μόνοι σας.  
  

[![](https://blogger.googleusercontent.com/img/b/R29vZ2xl/AVvXsEiVQm4A_g3AHQ8F3g6ztB5vrohEtY-VCV_cTyUKryoIwsaoDzIbBOIQM1-NEC14-LXFiWRdBJmISuTgrPa2KEOJbf8YLhvia-8aqjpD83qVY1paXh21OLoPzu3sjle-JkApsZXujAscqQc/s320/afka3.png)](https://blogger.googleusercontent.com/img/b/R29vZ2xl/AVvXsEiVQm4A_g3AHQ8F3g6ztB5vrohEtY-VCV_cTyUKryoIwsaoDzIbBOIQM1-NEC14-LXFiWRdBJmISuTgrPa2KEOJbf8YLhvia-8aqjpD83qVY1paXh21OLoPzu3sjle-JkApsZXujAscqQc/s1600/afka3.png)

  

Τζιαι έναν γλωσσοδέτην με αφκά: επανάλαβε γλήορα γλήορα "εφτά αφκά οφτά, οχτώ αφκά οφτά" τζιαι πέ μου πόσες φορές το είπεν η γλώσσα σου χωρίς να μπερδευτεί.  
  
\*Παλιοκάραβον η έννοια της αειφόρας ανάπτυξης διότι το **[Brundtland Report](http://en.wikipedia.org/wiki/Our_Common_Future)** εν που το 1987 τζιαι άρκεψεν να παλλινίσκει χωρίς να γινεί τίποτε ή να ανανεωθεί ή να εμβαθυνθεί τζιαι πολλά η σκέψη.  
  
\*\*Κοινωνία των 2000W είναι μια κοινωνία στην οποίαν το οικονομικόν προτσές καταναλώννει ανά κεφαλήν ενέργειαν ισοδύναμην με μιαν μηχανήν 2000W. Ο κάθε άθρωπος δηλαδή καταναλώννει 2000W X 365 μέρες X 24 ώρες = 17 520 kWh. Αν ο άθρωπος έβρει τον τρόπον να ευτυχίσει με τόσην ενέργειαν, τότε η γή μπόρει να αντέξει το γομάριν 10 000 000 αθρώπων. Είναι η ποσότητα ενέργειας με την οποίαν μπορούν όλοι οι μέλλοντες κάτοικοι της γής να επιβιώσουν αξιοπρεπώς έχοντας τες ίδιες ευκαιρίες επιβίωσης. Αυτήν την στιγμήν, η Αμερικάνικη κοινωνία εν των 12 000W η Ευρωπαϊκή των 7 000 W, η Ελβετική των 6000 W, όσον τζιαι η Κυπραίικη, η κοινωνία του Αφχανιστάν ή της Μπάγκλαντές των 200 W. Kοινωνία των 2000W ήταν η Δυτικοευρωπαϊκή το 1960 τζιαι η Κυπριακή γύρω στο 1988 επί Κυπριανού /Βασιλείου, τότε που πολλοί Κυπραίοι εζήσαν τα καλλύττερα τους χρόνια χωρίς να είναι χρεωμένοι ή άνεργοι.
