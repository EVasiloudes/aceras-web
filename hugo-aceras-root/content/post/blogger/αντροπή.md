---
title: 'Αντροπή'
date: 2011-03-19T12:05:00.005+01:00
draft: false
url: 
tags:
  - Blogger Archive
categories: Παλιά
---

Έχει ώρες που ντρέπομαι που είμαι άνθρωπος. Θέλω να χαθώ που τον κόσμο να μεν καταλάβω, αλλά δεν ξέρω τι να γινώ καλλύττερον. Να γινώ πουλλίν; Εν να τρέμει η ψυσιή μου να με φάει καμιά ττουφετσιά σκάγια ή να κάτσω κατά λάθος πας σε κανένα βερκί τζιαι να πεθάνω που την δίψαν τζιαι που τον τρόμον. Να γινώ λαός; Ακόμα σιειρόττερα. Λαός στιφάδον, no thanks. Να γινώ λιοντάριν; Ναι, τζιαι να με πιάσουν τζιαι να καταλήξω μες τα κάντζελλα να με θωρεί να χαριεντίζεται ο κάθε σσιυλλομπάσταρτος; Να γινώ δεντρόν; Τι χαρά να γινώ πολυτελές έπιπλον ή κάρβουνο στο φούρνον κανενού φτωχού;

  

Άλλην επιλογήν έν έχω που το να μείνω άθρωπος τζιαι να κάμνω ότι περνά που το σιέριν μου για να καθαρίσει ο τόπος που τους παλιαθρώπους που μου χαλούν την χαρά μου. Κρίνοντας που τον κόπον τζιαι που την δυσκολίαν που βρίσκω να καθαρίσω πρώτα-πρώτα τον παλιάθρωπον που μέσα μου, καταλαβαίνω το μάταιον της επιλογής. Κρίνοντας που την δυσκολίαν που βρίσκω να βοηθήσω τα παιθκιά μου να γινούν αθρώποι, έρκεται μου να τα παραιτήσω. Άλλην όμως επιλογήν δεν έχει, τζιαι η ελπίδα για έστω τζιαι μιαν μικρήν, μιαν απειροελάχιστην κίνησην προς παραπάνω αθρωπιάν είναι ικανή να κινεί την ζωήν μου τζιαι να μεν αφήκω τζιαι γω τον άθρωπον πον μέσα μου να πεθάνει, όπως τούτους ούλλους τους νεκρούς που με περιβάλλουν. Μια συνάντηση, μια ανόρπιστη αντάμωση με άθρωπον κάμνει με να σιαίρουμαι τζιαι να ξηχάννω την σκατόφατσαν της ανθρωπότητας. Ξηχάννω την τζιαι θωρώ την φύση, τζιαι θωρώ τα πουλιά τζιαι θωρώ τα δεντρά τζιαι κάμνουν με να τα ερωτεύκουμαι τζιαι να ερωτεύκουμαι τζιαι να ξηχάννω προς στιγμής τον ζώλον των πτωμάτων των αθρώπων που κυκλοφορούν γυρόν σου όπου δικλίσεις, είτε πραγματικά, είτε ψηφιακά.

  

Όποιος έχει περιέργειαν να δει τι με εσσύχχισεν τόσον πολλά, αν δεν τον πειράζει να σσυχιστεί, [ας τσιλλίσει εδώ να πάει να δεί](http://www.youtube.com/watch?v=vRVD65tbIRo).
