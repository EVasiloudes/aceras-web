---
title: 'Φύε'
date: 2011-06-02T12:56:00.000+01:00
draft: false
url: 
tags:
  - Blogger Archive
categories: Παλιά
---

[![](https://blogger.googleusercontent.com/img/b/R29vZ2xl/AVvXsEgK5i_z0P3Fjy4KUvSC31u2Buledu0dak99YsC2VY6hHcGRiN8OenaKDmXmX_O7-WFdXNuZQ9WsCzq-DQommIDSBtk1GXw5_EAB6kMfhpinevZMHZqu9uU2eL7QcmjSFp8dvQmvFm8HnCE/s320/Capture+d%25E2%2580%2599%25C3%25A9cran+2011-06-02+%25C3%25A0+13.26.31.png)](https://blogger.googleusercontent.com/img/b/R29vZ2xl/AVvXsEgK5i_z0P3Fjy4KUvSC31u2Buledu0dak99YsC2VY6hHcGRiN8OenaKDmXmX_O7-WFdXNuZQ9WsCzq-DQommIDSBtk1GXw5_EAB6kMfhpinevZMHZqu9uU2eL7QcmjSFp8dvQmvFm8HnCE/s1600/Capture+d%25E2%2580%2599%25C3%25A9cran+2011-06-02+%25C3%25A0+13.26.31.png)  

  

  

Αν ημπόρεις να φύεις φύε, τζιαι αν έφυες μεν ηξαναστραφείς.

  

Αν έφυες τζιαι σκέφκεσαι να ξαναστραφείς είσαι πελλός, είσαι μαμμάκιας που νομίζει ότι εν να πάει πίσω τζιαι εν να ξανάβρει την γλύκαν της ασφάλειας που ένοιωσεν κάποτε που την μητρικήν αγάπην που εξιδανίκευσεν. Όλα τα εξιδανικευμένα είναι χείμερες. Πρόσεχε.

  

Μην ηξαναστραφείς.

  

Ο τόπος εν γεμάτος ογράκους\* που εμάχαν να τρών με δίχα να δουλεύκουν.

  

Επιάχαν ούλα τα πόστα που τους επιτρέπουν να ζουν σαν ογράτζιοι.

  

Κρατούν την γήν. Καφέν να χέλεις να πουλήσεις, θα σου χρεώσουν τον αέραν του τόπου πον να στήσεις το ουτζιάκκιν σου τζιαι θα σου ζητούν τρία € τον καφέν πον να πουλείς προμήθειαν.

  

Κρατούν τα πόστα. Άδειαν σκατοπετάχτη να ζητήσεις, θα σου ζητήσουν αντάλλαγμα για να σου το επιτρέψουν. Κλητήρας τους να θέλεις να γινείς για να φκάλεις έναν βούκκον ψουμίν, θέλουν αντάλλαγμαν. Ίσως όι σε ππαράν. Ακόμα σιειρόττερα, ίσως σε είδος.

  

Κρατούν τες δουλειές. Για να σου δώκουν δουλειάν θέλουν προμήθειαν. Τζιαι δεν είναι μόνον η βοήθεια. Αν δεν τους φιλάς τζιαι το σιαίριν τζιαι τους θεωρείς τζιαι ευεργέτες σου, με άλλα λόγια αν δεν τους προσκηνήσεις, η προμήθεια δεν κανεί. Θα έβρουν άλλους που προσφέρουν τζιαι προμήθειαν, τζιαι προσκήνημαν.

  

Κρατούν το κράτος. Μέχρι τζιαι κάρταν να πρέπει να αλλάξεις για το νοσοκομείον πον να ρωστήσεις, θέλει να πληρώσεις τον αντίτιμον: την ευχαρίστησην του ογράκου η της δρακούνας να σε "βοηθήσει" για να τους είσαι υπόχρεος, τζιαι να το ανταποδώσεις αλλιώς άλλην ώραν.

  

Αν είσαι έξω τζιαι θα πάεις πίσω, οι ογράτζιοι τζιαι οι υπηρέτες τους, καρτερούν σε έσσω σου. Έσσω σου ναι. Η οικογένεια είναι το τελευταίον άκρον του πλοκαμιού του συστήματος που δημιουργεί τζιαι ταΐζει ογράκους. Για να αρέσεις του τζιουρού σου, για να ευχαριστήσεις την μάναν σου να πα να σε χουμήσει τζιαι να νοιώθει ότι "επέτυχεν", πρέπει να πάεις κατευθείαν στους ογράκους για να μπείς in. Έξω που το σύστημαν θα πεινάσεις. Τζιαι η μάμμα σου η καλή σου, αυτή για την οποίαν εστράφης, δεν θα είναι υπερήφανη για σέναν. Τζιαι ο παπάς σου θα ποφυσά που δεν επέτυχες.

  

Δεν επέτυχες τι;

  

Να γίνεις όγρακος. Να γίνεις τζιείνον που επέτυχεν (να γίνεις όγρακος τζιαι κάχεται τζιαι να τρει), ή τζιείνον που δεν επέτυχεν τζιείνος (να θέλει να δουλέφκει τζιαι να προσκηνά τους ογράκους για να φά).

  

Αν δεν πετύχεις θα είσαι λούζερ.

  

Μην ηστραφείς. Στράφου μόνον για διακοπές. Στράφου μόνον για την θάλασσαν, για τον ήλιον, για τα βουνά, για τες επιφανιακές σχέσεις που δεν έχουν μέσα εξάρτησην. Για τες ώρες που οι ογράτζιοι ξεκουράζουνται τζιαι κάμνουν χάζιν τζιαι πασιαμάν. Ο πασιαμάς εν καλόν πράμαν. Δεν έχει μέσα την βίαν που χρειάζεται να εξασκήσει ο όγρακος πάνω στον άλλον για να τον αναγκάσει να τον ταΐσει τζιαι να τον προσκήνά.

  

Μακρά τζιαι φίλοι. Ρίξε πέτραν πίσω σου τζιαι έβρε τόπον που παρπατεί η αξία σου. Μόνον έτσι θα έβρεις την χαράν.

  

\*Όγρακος: (ogre στα [γαλλικά](http://fr.wikipedia.org/wiki/Ogre) ή στα [εγγλέζικα](http://en.wikipedia.org/wiki/Ogre), orco στα [ιταλικά](http://it.wikipedia.org/wiki/Orco_(folclore)), Огры στα [ρώσσικα](http://ru.wikipedia.org/wiki/%D0%9E%D0%B3%D1%80%D1%8B)) ανθρωπόμορφον τέρας που του αρέσκει να τρώει αθρώπινην σάρκαν. Βαρκέται να δουλέψει αλλά είναι παμπλουτος. Οι αθρώπινη πρωτεΐνη τον αναθρέφει τζιαι τον κάμνει γίγανταν, τζιαι σωματικά, τζιαι κοινωνικά. Στην σύχρονην κοινωνίαν τα πλούτη του τον κάμνουν πολλές φορές τζιαι στάρ στην τηλεόρασην. Ο όγρακος πριν να φάει το θύμαν του του συμπεριφέρεται φιλικά. Παρόλην την αγριότηταν με την οποίαν εξασκεί βίαν, ο όγρακος είναι βλάκας. Ακόμα τζιαι ο Κοντορεβυθούλης καταφέρνει να του γελάσει άμαν δεν τον φοάται.
